המשטרה עצרה הלילה (ראשון) 47 חשודים בדרום, ובהם שני ראשי ארגון פשיעה ואנשיהם, במסגרת מאבקי פשיעה המאורגנת. המבצע המשטרתי בוצע בעקבות פעילות סוכן סמוי שהופעל בחודשים האחרונים בקרב ארגוני פשיעה.שני ראשי ארגוני הפשיעה חשודים בניסיון חיסול. יתר העצורים חשודים בסחר בסמים, סחר באמצעי לחימה ובאלימות.הסוכן הסמוי - עבריין לשעבר שהפך גם לעד מדינה - הצליח במהלך פעילותו לרכוש כמות רבה של הרואין, קוקאין, הידרו ואלפי בולי אל.אס.די, לצד אמצעי לחימה שונים, ובכך הוביל למבצע המעצרים.חלק מהסמים שתפסה המשטרה (צילום: דוברת המשטרה)ביוני האחרון חוסל בשדה סמוך לרחובות הסוכן המשטרתי, אנטון רומן, שהצליח לחדור לתוך ארגון הפשע של האחים לביא. רומן, עבריין מאזור השפלה שפעל בשורות ארגון הפשע, אותר וגויס על ידי היחידה המרכזית של מחוז המרכז במשטרה. הוא פעל כסוכן במשך כמה חודשים, ועל פי המשטרה "הפעלתו הובילה לחשיפה וסיכול של שורת התארגנויות פליליות לצורך פגיעה באחרים".