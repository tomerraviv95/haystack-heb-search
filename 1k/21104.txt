כלי רכב ופחים הוצתו הלילה (שבת) לאחר מסע הלוויה של הצעיר שנורה על ידי שוטרים בליל שישי. שמונה חשודים, בהם שישה קטינים, נעצרו.ביום שבת לפנות בוקר נורה למוות גבר בשנות ה-20 לחייו על ידי שוטרים במהלך מרדף שהתנהל אחר כמה רוכבי קטנוע ביפו. השוטרים הוזעקו בעקבות דיווח על אירוע ירי ברחוב יפת בעיר. לטענת המשטרה, הרוכבים נחשדו באירוע ירי אחר ונמלטו מהשוטרים. במהלך המרדף, פתחו השוטרים בירי לעברם ממנו נפגעו שניים מהרוכבים, שפונו לבית החולים וולפסון, ומותו של אחד מהם נקבע כעבור זמן קצר. רוכב אחר נפצע באורח בינוני. מח"ש פתחה בחקירה.כ-500 בני אדם השתתפו במסע לווייתו של הצעיר שנערך כאמור אמש. במהלכו נפגע קל בפניו כתב חדשות 2 גלעד שלמור.