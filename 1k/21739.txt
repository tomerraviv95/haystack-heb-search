דריס עוקאביר, אחד מהמחבלים שביצעו את הפיגוע הערב (חמישי) בברצלונה, פרסם בעבר תכנים אנטישמיים בדף הפייסבוק הפרטי שלו. באחד מהפוסטים שפרסם ברשת החברתית, הוא כתב כי "היהודים רוצים להשתלט על העולם".עוקאביר בן ה-28 נעצר כמה שעות לאחר הפיגוע, שבו נהרגו 13 בני אדם ונפצעו עוד עשרות. חקירה העלתה כי הוא הגיע ממרוקו לספרד לפני ארבעה ימים. בנוסף, כלי תקשורת שונים דיווחו הערב כי בשנת 2012 הוא כבר נעצר, לא ברור על איזה רקע, אך שוחרר בחלוף תקופה.כלי תקשורת בספרד אף טענו כי הייתה התרעה ממוקדת לפיגוע במדינה, שהתקבלה מה-CIA. הדיווחים לא קיבלו אישור מהרשויות במדריד.מוקדם יותר הערב סיפר שאול חמו, ישראלי העובד בברצלונה, על התחושות בעיר בעקבות הפיגוע: "המשטרה פשוט סגרה פה את כל העיר. אי אפשר לצאת ואי אפשר להיכנס. הרחובות חסומים ומרחיקים את כל הקהל שמנסה להתקרב. זה אירוע מאוד חריג פה, בעיר שמתפרנסת הרבה מתיירות. תמיד חששנו שיקרה דבר כזה וחבל מאוד שבסוף זה קרה".