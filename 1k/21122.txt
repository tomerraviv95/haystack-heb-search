ארבע המדינות שמחרימות את קטר מוכנות ליישב את המשבר, בתנאי שדוחא תסכים לכמה דרישות. כך אמר היום (ראשון) שר החוץ של בחריין, חאלד בן אחמד אל-חליפה, בראיון טלוויזיוני במנאמה, לאחר פגישה עם עמיתיו.שר החוץ הבחרייני הוסיף כי ארבע השותפות – בחריין, סעודיה, מצרים ואיחוד האמירויות - מוכנות לפתוח בדיאלוג בתנאי שקטר תביע רצון אמיתי להפסיק לממן טרור וקיצונים, להפסיק להתערב בענייניהן של מדינות אחרות ולענות ל-13 הדרישות שהוצבו לה כדי לסיים את המשבר.בתחילת החודש קטר השיבה בשלילה לרשימת הדרישות שהגישו לה מדינות ערב המחרימות אותה. ארבע המדינות ניתקו את קשריהן עם דוחא בטענה כי היא תומכת בטרור ומשתפת פעולה עם איראן.