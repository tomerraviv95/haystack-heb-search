שיבושים רבים צפויים השבוע בתנועת הרכבות, בעקבות עבודות תשתית לשדרוג המסילות. בשל העבודות, רכבות מצפון לכיוון דרום תסיימנה את מסלולן בתחנת בית יהושע. הרכבות מדרום תפעלנה עד לתחנת תל אביב סבידור מרכז.על פי הודעת רכבת ישראל, תחנת הרצליה תיסגר לחלוטין, ולא תפעלנה רכבות מהירות בין תל אביב לבין חיפה. תחנת תל אביב האוניברסיטה תישאר פתוחה, והשירות אליה יינתן על ידי קו הרכבת בין הוד השרון לבאר שבע.בעקבות השינויים, הרכבת תספק שירות הסעות ללא תשלום לנתב"ג מתחנות נתניה והרצליה בשני הכיוונים. הנוסעים יוכלו להשתמש גם בהסעות מתחנת בית יהושע לתל אביב. תנועת הרכבות אמורה לשוב לסדרה בלילה שבין שבת לראשון, לקראת השעה 03:15.העבודות המתבצעות ברכבת נועדו לצורך התאמת המסילות לרכבות החדשות בקו המהיר בין תל אביב לירושלים. על המסילות תותקן תשתית הנעה חשמלית ומערכת איתות חדשה. תחנת הרצליה נסגרה לצורך הרחבת תוואי המסילות בתחנה.ברכבת המליצו לציבור הנוסעים להתעדכן באתר רכבת ישראל ובאפליקציה.