מנכ"ל משרד החינוך שמואל אבואב ביקש הבוקר (שישי) להורים שלא לעשות מרד תשלומים, לאחר שוועד ההורים המרכזי קרא שלא לשלם את התשלומים לשנת הלימודים הקרובה.אבואב אמר כי ההורים מפרים הסכם על פיו הצהרונים והתכנית לקיצור ימי החופשה במערכת החינוך יקבלו עדיפות: "ישבנו עם ועד ההורים והתקבלה החלטה היכן לשים את העדיפות בשנה הקרובה והוחלט לטפל קודם בצהרונים היקרים ובתכנית לקיצור ימי החופשה במערכת החינוך. האוצר ניאות להעמיד תקציב של יותר ממיליארד שקלים לצורך הצהרונים וקיצור החופשה והדברים סוכמו עם ההורים. כרגע ההורים מפרים את אותו סיכום ויוצאים בדרישה שאין לה אפשרות להתממש במציאות התקציבית של מדנית ישראל".מוקדם יותר החליט ועד ההורים המרכזי לצאת למאבק למרות הבטחתו של שר החינוך נפתלי בנט לדון בקיצוץ תשלומי ההורים: "אנו נמצאים אחרי שנה של שיחות, מגעים, מריחות ושום תזוזה בנושא" נכתב בהודעת פורום ההורים המרכזי". "טיולים, תרבות וכו' הנם חלק בלתי נפרד מתכנית הלימודים ולכן המדינה היא זו שצריכה לממן אותם", טוענים ההורים.