מניין ההרוגים ברעידת האדמה שהכתה במקסיקו ביום חמישי האחרון עלה היום (ראשון) ללפחות 90 בני אדם. דובר הרשות להגנה אזרחית, חסוס גונזאלס, אמר כי במדינת אואחאקה לבדה ישנם 71 הרוגים.על פי הרשויות המקומיות, במדינה השכנה לאואחאקה, צ'יאפס, נהרגו לפחות 15 בני אדם, בעוד שבטבסקו נהרגו ארבעה בני אדם. מאמצי חילוץ והצלה נערכים עדיין בדרום מקסיקו, כאשר רבים מהאנשים שנפגעו מרעידת האדמה, אינם חוזרים לבתיהם החלשים, מחשש לרעידות אדמה נוספות. אתמול דווח כי יותר מ-1,000 בתים נהרסו בצ'יאפס וכ-5,000 בתים ניזוקו.מאמצי חילוץ לאחר רעידת האדמה במקסיקו (צילום: אי פי)רעידת האדמה שהתרחשה בשבוע שעבר במדינה, והורגשה בעיקר בחוף של צ'יאפס, הייתה חזקה יותר מזו שהתרחשה ב-1985 ושגרמה להריגתם של אלפים. מוקד הרעש היה 123 ק"מ מדרום לעיר פיחיפאן שליד הגבול עם גואטמלה, בעומק של 33 ק"מ.לאחר רעידת האדמה החזקה, הורגשו עשרות רעשי משנה, אולם בעוצמה של כ-4 דרגות. תושבים בבירה מקסיקו סיטי נמלטו מבתיהם, ואזעקות נשמעו ברחבי העיר. מספר שכונות נותקו מחשמל.נשיא מקסיקו, אנריקה פנה ניאטו, אמר כי זו רעידת האדמה החזקה ביותר שפקדה את ארצו במאה השנים האחרונות. פנה ניאטו הזהיר את התושבים כי עליהם לבדוק את בתיהם טרם ישובו אליהם מחשש לקריסתם.