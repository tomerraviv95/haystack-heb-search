בעקבות הגעתו של מזכ"ל האו"ם אנטוניו גוטרש היום (שני) לישראל, עולה לסדר היום הציבורי סוגיית החללים והשבויים שנמצאים בידי חמאס. שר הביטחון אביגדור ליברמן סופג ביקורת בשל אמירתו כי צריך לאמץ את דוח שמגר ואיננו ממהר להחליף את ליאור לוטן, שליחו המיוחד של ראש הממשלה בנימין נתניהו לענייני שבויים ונעדרים, שהתפטר בשבוע שעבר.בראיון לאריה גולן בתכנית "הבוקר הזה" בכאן ב' אמר השר יואב גלנט כי המלצות ועדת שמגר לא מחייבות את הצד השני ולכן אימוץ שלהן עלול לגזור את דינו של מי שנמצא בשבי שלא להשתחרר לעולם: "השקפתי האישית היא שצריך להחזיר כל חייל למדינת ישראל, והשיטה שאתה יוצר לעצמך מגבלות באמצעות גורמים אחרים איננה מחייבת את הצד השני. גם אם ועדת שמגר ממליצה והממשלה תאמץ, זה עלול לגזור את דינו של מישהו שנפל בשבי לא להיות משוחרר לעולם כי הצד השני לא יסכים לזה".השר גלנט הוסיף כי ישנן דרכים אחרות שניתן להשתמש בהן להפעלת לחץ על חמאס, גם דרכים צבאיות: "כאשר אתה מגביר לחץ צבאי, אחד הדברים שאתה יכול לתת לצד השני בתמורה זה גם הפסקת הלחץ הצבאי כחלק מעסקאות מסוימות. אני מכבד את מי שקבע את הדברים בוועדה. אני חונכתי שאם חלילה יקרה משהו אנחנו נדע להחזיר את הלוחמים הביתה. כאשר הם נופלים בשבי מדינת ישראל מחויבת להביא אותם".גלנט אמר גם שהמצב העדין והדילמות המוסריות עלולות לגזור את דינו של חייל שייפול בשבי למוות: "הדילמה שאנחנו מתמודדים איתה היא בין שתי חלופות מוסריות. האחת היא אם אתה קובע שאתה תחזיר רק מספר מצומצם של מחבלים שבויים, אז יכול להיות שהצד השני לא יקבל את זה, ואז אתה גוזר את דינו של חייל שייפול בשבי למוות. מצד שני, שחרור כמויות גדולות כמו שאנחנו ראינו מייצר בעיה. במלחמת סיני, ישראל שחררה מעל 5,000 שבויים מצרים תמורת 4 שבויים שלה. זה המשיך בששת הימים במספרים כפולים. הסטנדרטים האלה לא נוצרו מהיום"."אין לי שום רחמים על טרוריסטים. תנאי השבי של טרוריסטים בכלא הישראלי יהיו רק לפי המתחייב באמנת ז'נבה ובאמנות בין-לאומיות – המשמעות היא למנוע ביקורים, לימודים וכל מיני הקלות אחרות שאנחנו נותנים. לפי דעתי, הדבר הזה הוא לא נכון וגם לא מסייע לנו, גם לא נכון מוסרית כלפי מי שרצח אזרחים ישראלים וחיילים ישראלים", אמר גלנט בהתייחסו לתנאי הכליאה של מחבלים בישראל.שמחה גולדין, אביו של סגן הדר גולדין שגופתו מוחזקת בידי חמאסשמחה גולדין, אביו של סגן הדר גולדין שגופתו נמצאת בידי חמאס אמר בראיון לתכנית "קלמן-ליברמן" בכאן ב' כי שר הביטחון ליברמן משנה את האתוס של מדינת ישראל וצבא העם וכי לא ייתן לזה לקרות.גולדין הוסיף שליאור לוטן היה היחיד שאמר שהוא נושא באחריות, אך אחרי שעזב התברר כי כל מה שבנו ביחד התהפך. הוא אמר עוד כי דבריו של ליברמן גורמים לזילות: "ליברמן אמר שלא צריך למנות לליאור לוטן מחליף. הוא קורא להם גופות במקום חללים, ועסקה במקום הסכם. זו זילות".הפגנה למען שחרורו של אברה מנגיסטו משבי חמאסאילן מנגיסטו, אחיו של אברה מנגיסטו שנמצא בשבי חמאס אמר בראיון כי הממשלה לא מתייחסת למקרה של אחיו כאשר מדברים על הסכמים עם חמאס בנושא החזרת השבויים שנמצאים בידם. מנגיסטו ייפגש היום עם מזכ"ל האו"ם אנטוניו גוטרש, והוא מקווה לנצל את הפגישה כדי לעזור בהחזרת אחיו לארץ: "לצערי המשפחה מציינת בכיכר הבימה שלוש שנים של חוסר ודאות בהן אברה נמצא בשבי. היום ניפגש עם מזכ"ל האו"ם בתקווה שנמצא אוזניים קשובות. נבקש את התערבות האו"ם למקרה ההומניטארי של אחי".מנגיסטו הוסיף כי "בסופו של דבר מדובר על אזרח חף מפשע שלא קשור לסכסוך ומוחזק בניגוד לכל האמנות והחוקים שהם קבעו. לא ייתכן שהאו"ם כל היום יעסוק בזכויות הומניטאריות של רצועת עזה ותושבי עזה, וכשזה מגיע למקרה ההומניטארי של ישראל יש פה חוסר צדק וחוסר הגינות והדדיות".