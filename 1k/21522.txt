במצרים, בפאתי אלכסנדריה, נהרגו היום (שישי) 49 בני אדם ומעל 100 נפצעו בהתנגשות בין שתי רכבות. אחת הרכבות היתה בדרכה מקהיר לאלכסדריה, והשניה היתה בדרך מאלכסנדריה לפורט סעיד.כלי תקשורת מקומיים מדווחים כי נהג הקטר ברכבת שהתנגשה ברכבת שנתקעה על המסילה, נהרג בהתנגשות. נהג הקטר ברכבת התקועה נעצר ונחקר כעת כדי לבדוק מדוע עצר את הנסיעה. התביעה הכללית במצרים פתחה בחקירה בעקבות התאונה.עשרות פצועים פונו לבתי חולים באיזור התאונה. בבתי החולים באלכסנדריה הוכרז מצב חירום, ותושבים באיזור אלכסנדריה נקראו לתרום דם, בשל מספרם הגבוה של הפצועים.