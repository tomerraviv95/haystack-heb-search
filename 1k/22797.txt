"שעון החול הולך ואוזל, והאנשים שלנו נקברים בדרך", כך אמר הבוקר (שני) שלומי מולכו, פעיל במאבק הנכים, בישיבת סיעה מיוחדת של המחנה הציוני, שעסקה בנושא. מולכו סיפר על אחד הפעילים שמת בשבוע שעבר, ואמר: "זה עולה לנו בדם. ככל שזה יימשך ככה יישארו פחות אנשים, ואין לנו כוחות".פעילי מאבק הנכים הגיעו לירושלים והשתתפו בדיון המיוחד שיתקיים בנושא קצבאות הנכים, לאחר שסיעות הקואליציה השיגו את מספר החתימות הדרוש לקיום דיון חירום במהלך פגרת הכנסת.חסימת הנכים בכניסה לירושלים:מחאת הנכים: חסימה כעת בכניסה לירושלים @NOFARMOS pic.twitter.com/1tgpqPSEUi

עומסי תנועה בכניסה לירושלים בשל מאבק הנכיםעומסי תנועה בכניסה לירושלים בשל מאבק הנכיםאחר הצהריים המשיכו נציגי הנכים בחסימות הכבישים, כשגרמו לשיבושים בכביש 1 במחלף מוצא לכיוון מערב. לפני כן, בדרכם חזרה מהבירה, חסמו פעילי המאבק את הכניסה לעיר לשעה קלה. בבוקר הפגינו עשרות פעילים בקריית הממשלה וסמוך למשרד האוצר וכן מול בית המשפט העליון.שלומי מולכו על פעיל המאבק שמת:נציגי מחאת הנכים מדברים על אחד מחבריהם למחאה שהלך לעולמו ביום שישי האחרון. "ככל שזה ימשך ככה ישארו פחות אנשים" pic.twitter.com/p9fEzGNclUיו"ר מפלגת העבודה, אבי גבאי, אמר כי הפתרון למשבר הוא הגדלת קצבת הנכות לגובה שכר המינימום לכל הנכים. הוא התייחס לדיון החירום שכינסו מפלגות האופוזיציה, ואמר: "אצלנו אין 'אחרי החגים'. כשהממשלה רוצה להביא נושא פוליטי לחקיקה, היא יודעת לעשות את זה ב-24 שעות. כל המידע קיים, רק צריך לקבל החלטות ולממש אותן".גבאי הוסיף כי אם ייבחר לראשות הממשלה, יפעל לחוק שלפיו נכים יקבלו שכר מינימום. "עד אז נפעל על מנת שיתקיים דיון נוסף ותקודם חקיקה בנושא. לא ייתכן שהדבר הזה יימשך עשר שנים ויותר. הפתרון הוא להעניק לנכים שכר מינימום ולתמרץ אנשים לצאת לעבוד ולא להערים עליהם קשיים".גבאי עם אלכס פרידמן מארגון "נכה לא חצי בן אדם" (צילום: דקלה אהרן-שפרן)חברת הכנסת ציפי לבני מהמחנה הציוני אמרה לקראת הדיון המיוחד על קצבאות הנכים: "הנכים והדאגה לנכים זה לא שטח מת של הציונות, אלא התמצית שלה. זה ערך יהודי. במקום דאגה לנכים, הממשלה בחרה לקיים דיון מיוחד על חוק הלאום ולהמשיך לקרוע את החברה הישראלית. הממשלה הזאת פועלת תמיד הפוך - אנחנו כאן כדי לתקן".יו"ר האופוזיציה יצחק הרצוג אמר כי אנשים עם מוגבלות צריכים לקבל רשת ביטחון ששווה לשכר המינימום. הרצוג האשים כי ראש הממשלה ושר האוצר מתעלמים מהצורך הבסיסי לחיים בכבוד ויוצרים גטאות של עוני. ח"כ שלי יחימוביץ אמרה בדיון שיש קיטורים ותלונות על חסימות הכבישים ע"י הנכים, אך לפעמים הקיצוניות היא הכלי היחיד. היא הוסיפה כי לממשלה יש אינטרס להשתיק את הנכים.האזינו לראיון עם עילית שמואלי, מפעילי מאבק הנכים:נציגי נכים שהיו במפגש פרצו בבכי ואמרו כי הם מתקשים לחיות בצורה ראויה במצב הנוכחי. יו"ר מטה המאבק, נעמי מורביה אמרה בדיון: "שכחנו את הערבות ההדדית, אבל אי אפשר להעלים את הנכים. אנחנו לא ג'וקים על הקיר".יו"ר ההסתדרות אבי ניסנקורן אמר לקראת הדיון המיוחד בכנסת: "חייבים להתכנס לפתרון שישים סוף לבושה. לא ייתכן שאחת האוכלוסיות הכי רגישות בישראל תופקר על ידי המדינה. אם המדינה לא מצליחה להבטיח קיום בסיסי בכבוד לאנשים עם מוגבלות, סימן שסדר העדיפויות לקוי".