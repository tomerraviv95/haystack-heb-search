שמחה גואטה, בתו של ח"כ יגאל גואטה מש"ס שהודיע הבוקר (רביעי) על התפטרותו בעקבות לחץ שהפעילו רבנים לאחר שהשתתף בחתונה של אחיינו ההומו, אמרה היום כי היא גאה באביה. "אני שמחה שהוא הולך עם האמת שלו", אמרה בראיון לגואל פינטו בכאן תרבות.לדבריה, אביה שלם עם החלטתו. "אם הוא הגיש את התפטרותו הוא כנראה יודע מה הוא עושה. אני מאחוריו בכל דבר, הוא נכנס לפוליטיקה כדי לאחד בין קצוות העם ולדאוג שאנשים באמת ישמחו", הוסיפה שמחה גואטה.הראיון המלא עם שמחה גואטה:"רק הבוקר שמעתי על זה", סיפרה גואטה. "מי אני שאומר על זה משהו? אם הוא בחר לעזוב כנראה שהוא יודע מה הוא עושה, אני שמחה שהוא הולך עם האמת שלו. היא נר לרגליו כל החיים".גואטה אמרה כי העיסוק בחתונה חוטא למטרה. "אלה החיים עצמם. נורא מעציב שלוקחים את הטפל ועושים ממנו עיקר, ולהפך. בחרו להתעסק בדבר השולי, זה אחיין שלו. אבא שלי הוא איש של עשייה שבא מלמטה, הוא לא מתייפייף. אני גאה בו על האמת והדרך שלו".גואטה עם אביה, מתוך חשבון האינסטגרם שלה:A post shared by Simcha_Gueta (@simcha_gueta) on Aug 11, 2017 at 1:58am PDT

גואטה, בן 51, הוא מזכ"ל תנועת ש"ס ומכהן כחבר כנסת מטעמה מאז 2016. הוא נחשב למקורב מאוד לדרעי, שהביא אותו למפלגה. בראיון לפני כשבועיים בגלי צה"ל, סיפר גואטה כי שמח להשתתף בחתונת אחיינו ובו זוגו, אף שהדבר מנוגד להלכה.לדבריו, אחותו התקשרה אליו לפני כשנתיים וסיפרה לו שבנה מתחתן, ואז נודע לו שאחיינו ים הומו. "הלכנו כל המשפחה, אני ואשתי והילדים. באירוע הזה אמרתי להם רבותיי - התייצבות חובה. הלכנו כולנו, שימחנו אותו שמחה גדולה אבל יחד עם זה אמרתי לילדים שלי לפני שיצאנו שתדעו שאנחנו הולכים לשמח אותו כי הוא הבן של אחותי וזאת אחותי ואני רוצה לחבק אותה. אבל שתדעו שהתורה אומרת שזה אסור".הראיון עורר סערה בש"ס ומחוצה לה, וגואטה ספג ביקורת רבה. ביממה האחרונה התרבו הקולות בקרב הרבנים המזוהים עם ש"ס לפטרו.