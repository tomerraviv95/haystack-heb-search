סופת ההוריקן "אירמה" המכה בכל רחבי מדינת פלורידה שבארצות הברית ירדה הערב (ראשון) לדרגה 3 מתוך 5, אך ממשיכה לחולל נזק רב ומהווה סכנה רבה. לפחות שלושה בני אדם נהרגו היום בסופה, ושני מיליון בני אדם לפחות נותקו מחשמל. לאחר סוף שבוע של כוננות ודריכות בארה"ב, הסופה החלה להכות היום בחופי פלורידה. בסביבות השעה 14:00 (שעון ישראל) הכתה הסופה בשרשרת איי הקיז שבדרום מערב המדינה, ומשם המשיכה לאורך החוף המערבי של פלורידה. על מסלולה נמצאות הערים טמפה וסנט פיטרסבורג, שם הוכרז על עוצר לילי החל משש וחמש בערב בהתאמה. עצים קורסים וגשם כבד - שידור חי ממיאמי בזמן פגיעת ההוריקן:סגן נשיא ארצות הברית מייק פנס אמר כי הנשיא דונלד טראמפ הביע "דאגה עמוקה" מהשפעת הסופה. "על אנשי כל המדינה לדעת: אנחנו אתכם", אמר בשיחה עם כתבים. "לאן שההוריקן יגיע, אנחנו נהיה שם ראשונים. נהיה שם עם משאבים ותמיכה, גם כדי להציל חיים וגם כדי לעזור בשיקום ובנייה מחדש של המדינות והקהילות הללו".ראש סוכנות החירום הפדרלית, ברוק לונג, אמר כי המסלול שבו צפוי לעבור ההוריקן "אירמה" לאורך חופי פלורידה הוא "התרחיש הגרוע ביותר" עבור המתגוררים בחוף המערבי של פלורידה. לפני שהתקרבה לארה"ב, הסופה התחזקה והוגדרה כהוריקן בדרגה 4, עם רוחות עזות במהירות של 210 קמ"ש וגשמים כבדים. עין הסופה חלפה כ-15 קילומטרים מהאי קיי ווסט והמשיכה לכיון קו החוף המערבי של פלורידה. מהרשויות נמסר לתושבים כי מאוחר מדי לנסות להימלט מאזור הסערה, משום שמעתה "לא ניתן יהיה לסייע לכם". המתגוררים באזורי החוף התבקשו לשהות במקומות מוגנים.מנסים למדוד את עוצמת הרוח של "אירמה":Wow Juston storm chaser measuring the wind from #irma #hurricaneirma pic.twitter.com/B2Gp222BLT

מספר המנותקים מחשמל זינק ללמעלה משני מיליון בתי מגורים ועסקים, וההערכה היא שבשיא הסופה המספר הזה יגיע לכמה מיליונים. למעלה משישה מיליון בני אדם התבקשו להתפנות מבתיהם לאזורים מוגנים יותר, באחד ממבצעי הפינוי הגדולים בארה"ב.התקדמות הסופה לאורך חופי פלורידה:לפי כיוון הסופה המסתמן, הסערה תחלוף באזור בו נמצאות הערים טמפה וסיינט פיטרסברג, כך נמסר מהמרכז הלאומי להוריקנים. מאות אלפי אנשים בילו את הלילה במקלטי חירום. תושבים שנותרו בבתיהם מיגנו את החלונות ופתחי הבתים, ובבתי חולים הופעלו גנרטורים. לפני שהגיעה לארה"ב חלפה הסופה באיים הקריביים, שם נהרגו 22 בני אדם, ונגרמו נזקים כבדים. בחופי קובה נראו גלים בגובה 11 מטרים. בארה"ב צופים נזקים בסך מיליארדי דולרים לאחר שהסופה תכה בפלורידה.נזקי הסופה בשרשרת איי ה"קיז" מדרום מערב לפלורידה (צילום: אי-אף-פי)נזקים כבדים באי סן מרטין לאחר פגיעת "אירמה" (צילום: אי-אף-פי)עץ שקרס באזור מיאמי בפלורידה (צילום: אי-אף-פי)הלילה צייץ נשיא ארה"ב דונלד טראמפ: "משמרת החופים האמריקני, הרשות הפדרלית למצבי חירום, וכל האנשים האמיצים ברשויות הפדרליות ושל מדינת פלורידה – מוכנים". הוא סיים: "אירמה מגיעה. שאלוהים יברך את כולם!"עץ שקרס על רכב במיאמי. (צילום: אי-אף-פי)ההוריקן אירמה שנוצר באוקיינוס האטלנטי והתקרב במהלך הימים האחרונים למפרץ הקריבי נחשב לסופה החזקה ביותר מאז החלו המדידות. הוא החל עם רוחות במהירות יציבה של כ-300 קמ"ש. לאחר שפגע בכמה איים באזור הקריביים, הוא נחלש לסופה טרופית, אולם שב והתחזק לפני שהתקרב לחופי פלורידה. הוא צפוי לעבור מעל כל חצי האי, ולהמשיך אל תוך היבשת.