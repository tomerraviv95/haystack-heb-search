ראש הממשלה, בנימין נתניהו, השתתף הערב (שני) בכנס שנערך ביישוב ברקן שבשומרון לרגל חגיגות 50 שנה להתיישבות ביהודה-ושומרון, והצהיר כי "לא תהיה יותר עקירה של יישובים בארץ ישראל". נתניהו אמר כי"הוכח שזה לא עוזר לשלום. כשעקרו יישובים - קיבלנו טילים".ראש הממשלה התייחס לטענות על הקפאה ביהודה ושומרון ואמר כי"יש תנופה. עברנו תקופה קשה, לא פשוטה, אבל יש תנופה של פיתוח של בניה ביהודה ושומרון. אין ממשלה שפעלה יותר למען ההתיישבות יותר מהממשלה בראשותי".נתניהו הוסיף: "אנחנו שומרים על ההתיישבות ומחזקים אותה, ואנחנו עושים זאת בשכל ישר, בשיקול דעת ובאחריות". לדבריו, הממשלה בראשותו מקדמת את סלילת הכבישים העוקפים ביהודה ושומרון, כדי שהדבר יתרום לבטיחות ולביטחון בדרכים, וכן מטפלת בצרכי החינוך, התעשיה והתעסוקה באזור.