גופת גבר בן 58 נמצאה הבוקר (שני) בשכונת פרדס שניר שבלוד, כשעליה סימני אלימות קשים. למקום הוזעק כוח משטרה, שם נפתחה חקירה בחשד לרצח. במשטרה דיווחו כי על הגבר, שהיה מוכר לשוטרים, נמצאו סימני אלימות רבים. כשעתיים לאחר הרצח, הוצא צו איסור פרסום על כל פרטי חקירת המקרה.אתמול נרצחה במג'ד אל-כרום היבא מנעא בת ה-35, שנורתה למוות בעת שיצאה מגן הילדים שבו עבדה. היורה נמלט מהמקום ברכב ועדיין לא אותר.שופטת בית משפט השלום בנצרת, דליה שרון גרין, נענתה לבקשת המשטרה והוציאה צו איסור פרסום על פרטי חקירת האירוע. הצו יהיה בתוקף עד 17 בספטמבר. גם על החשד לרצח היום בלוד צפוי לצאת צו איסור פרסום דומה.