ירידה במספר המתמודדים במכרזים לניהול מוסדות חינוך. כך עולה מנתונים שהתפרסמו היום (שני) בתכנית "בחצי היום" בכאן ב'. ארבעה ימים לפני פתיחת שנת הלימודים, ישנם מוסדות חינוך שטרם נמצאו להם מנהלים מכיוון שלא ניגשו מועמדים למכרז או שלא נמצאו מועמדים ראויים.מהנתונים עולה כי בשנת הלימודים האחרונה תשע"ז עלה מספר המנהלים שמונו בלי מכרז מ-164 מנהלים ל-192, זאת משום שלא נמצאו מועמדים ראויים. מספר המועמדים שמונו במכרז בשנה שעברה עמד על 341, 17 מועמדים פחות מאשר בשנה שקדמה לה.איש חינוך שיושב במכרזים סיפר לתכנית כי למכרזים האחרונים הגיעו מעט מאוד מועמדים: "היה מכרז לניהול תיכון במרכז הארץ. הגיעה רק מועמדת אחת. המועמדת סיפרה כי הייתה בעבר סגנית מנהלת וכל קשר בינה לבין חינוך הוא מקרי בהחלט, וזה אינו המקרה היחיד".