שחקנית מוכרת נפצעה הלילה (שלישי) באורח קשה כשנפלה מהקומה הרביעית של בניין ביפו. צוות מגן דוד אדום שהוזעק לזירת האירוע פינה אותה לבית החולים איכילוב, שם היא הוכנסה לחדר הניתוח. המשטרה הודיעה כי אין חשד לפלילים.השחקנית נפלה מגובה רב מסיבה שעדיין איננה ברורה. במהלך פינויה לבית החולים הוגדר מצבה בינוני, אך בהמשך עדכנו הרופאים בבית החולים איכילוב כי היא נמצאת במצב קשה ולא יציב והוכנסה לחדר הניתוח. היא סובלת בין היתר מחבלות קשות בגפיים.