הסופה "הארווי" בטקסס ממשיכה לגבות קורבנות, ומספר ההרוגים עלה הלילה (רביעי) ל-18 לאחר שזוהו שלושה קורבנות נוספים - כך מסרו הרשויות במדינה. כוחות ההצלה חילצו כ-13 אלף בני אדם שנלכדו בבתיהם באזורים שהוצפו בעקבות הסופה.ההצפות באזור מיוסטון:לפי מספר דיווחים, מספר הקורבנות בסופה גדול אף יותר, אולם מהרשויות נמסר כי קיים קושי להעריך את מספר הנפגעים וכן את כמות הבתים שניזוקו, משום שישנם אזורים שצוותי החילוץ עדיין מתקשים להגיע אליהם בשל ההצפות הכבדות. תושבים רבים שנלכדו בבתיהם חולצו בידי שכנים ומתנדבים שהגיעו לאזורים המוצפים באמצעות סירות. הרשויות הפדרליות בארה"ב מעריכות, כי ייתכן שמספר התושבים שייאלצו לפנות את בתיהם בטקסס והמדינות הסמוכות יגיע לעשרות אלפים.נערה שחולצה לאחר שביתה הוצף ביוסטון. צילום: אי-פיראש העיר יוסטון, סילבסטר טרנר, הכריז על עוצר לילי עד לשעה 5:00 בבוקר, והודיע שההוראה על העוצר תימשך עד להודעה חדשה. כחלק מההחלטה, ניתנה סמכות לכוחות המשטרה לעצור תושבים שיפרו את העוצר. ראש העיר הסביר, כי ההוראה ניתנה כדי למנוע ביזה של הבתים הרבים שנותרו נטושים. "יש כאלה שאולי ירצו לנצל את המצב הזה", אמר טרנר במסיבת עיתונאים, "ולא ניתן להם דריסת רגל בעיר".מתנדבים בטקסס אורזים חבילות סיוע לאלפים שפונו מבתיהם. צילום: אי-פיהסופה "הארווי", שהחלה כהוריקן שפגע בחופי טקסס והפכה לסופה טרופית ככל שהתקדמה צפונה לתוך היבשת, שברה את שיא המשקעים שירד מאז תחילת המדידות בארה"ב בעקבות פגיעת סופה, לאחר שבאזור נמדדו 1.295 מטר מים. לפי גורמים ברשויות המטאורולגיות בארה"ב, הוצף יותר מרבע ממחוז האריס, שבו מתגוררים כ-4.5 מיליון תושבי העיר יוסטון והפרברים הסמוכים לה. כעת הסופה את דרכה לכיוון לואיזיאנה, שנפגעה קשות בעקבות ההוריקן קתרינה לפני 12 שנה.