התביעה המשטרתית הגישה היום (שישי) לבית משפט השלום בתל אביב כתב אישום בגין איומים נגד השף רפי כהן.מכתב האישום עולה שכהן הגיע לסניף בנק לאומי, ולאחר שעובדיו סירבו להעניק לו אשראי נוסף זרק פח לעבר אחד מהם תוך שהוא צועק ״אני אהרוג אתכם, אתם לא יודעים עם מי אתם מתעסקים״.לאחר מכן, כהן הלך למשרדה של המנהלת שם זרק מסמכים משולחנה, והפיל לעברה את מסך המחשב, המקלדת והטלפון המשרדי. לאחר מכן הוא דחק אותה אל הקיר, כינה אותה ׳רוצחת׳ והוסיף: ״חכי מה אני אעשה לך, יש לך משפחה. כולם עוד ישמעו על זה״.לצד כתב האישום הוגשה נגד כהן בקשה להרחקה מסניף הבנק הרלוונטי ובקשה לאסור את יציאתו מהארץ עד לתום ההליכים המשפטיים.כהן נעצר שלשום בנמל התעופה בן גוריון מיד אחרי שנחת בטיסה מצרפת, בה שהה במשך ארבעה חודשים. הוא החל את דרכו בעולם הקולינריה כשף ראשי במסעדה היוקרתית "לה רג'נס" בירושלים. ב-2001 פתח את מסעדת "רפאל" בתל אביב שזכתה לביקורות מהללות ונחשבה לאחת המסעדות הטובות בישראל.בשנת 2014, כהן הסתכסך עם חלק מעובדיו ונאלץ לסגור זמנית את המסעדה. באפריל האחרון נסגרה המסעדה לצמיתות לאחר ש-13 עובדים פנו לבית המשפט בבקשה להוציא למקום צו פירוק מאחר ששכרם לא שולם.  