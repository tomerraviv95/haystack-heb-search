המשטרה התירה היום (רביעי) לפרסם כי פענחה את היעדרותה של מיכל חלימי, תושבת בנימין בת 29, שעקבותיה נעלמו מאז סוף חודש מאי האחרון. על פי החשד, חלימי נרצחה על ידי פלסטיני משכם שאיתו ניהלה מערכת יחסים בתקופה האחרונה. הצעיר טען היום בבית המשפט כי ביצע את הרצח "למען האסירים", אך במשטרה עדיין מעריכים כי המניע היה פלילי ולא לאומני. החקירה העלתה כי חלימי, שהתגוררה עם בעלה, עזבה מרצונה את ביתם שבבנימין, ועברה ככל הנראה לשהות בביתו של בן הזוג בשכם. השניים פרסמו בחשבונות הפייסבוק שלהם תמונות משותפות והצהירו כי הם מתכוונים להתארס.במהלך החקירה, שחלקה התנהל באופן סמוי, נעצרו כמה תושבי טייבה שהכירו את בן הזוג. הם הודו בחקירתם כי ביום שבו נעלמה חלימי מהבית, השניים נפגשו באזור חולון. בסופו של דבר, גופתה של חלימי אכן אותרה בסמוך.בן הזוג החשוד ברצח נעצר ושחזר בפני החוקרים את המעשה. לטענתו, במהלך הפגישה עם חלימי הוא חנק אותה והטיח אבנים בראשה עד שמתה. לאחר מכן, כיסה את הגופה ועזב את המקום כשהוא נוהג ברכבה. היא הייתה בהריון בזמן הרצח.היום הוגשה לבית משפט השלום בירושלים בקשת הצהרת תובע נגד בן זוגה של חלימי, ומעצרו הוארך בחמישה ימים. בימים הקרובים צפויה הפרקליטות להגיש נגדו כתב אישום בגין רצח ועבירות נוספות.מיכל חלימי