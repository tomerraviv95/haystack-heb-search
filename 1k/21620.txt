מסתמן כי חקירת בזק מתקרבת לראש הממשלה בנימין נתניהו: התקדמות בחקירת רשות ניירות ערך נגד מקורבו שאול אלוביץ' מגדילה את האפשרות כי נתניהו מעורב בתיק, כך נודע ל"כאן 11". כמו כן, מתגבשת החלטה להגיש כתבי אישום נגד כחמישה מהחשודים בתיק בזק, בהם מנכ"ל משרד התקשורת שלמה פילבר, אלוביץ' ובנו אור, מזכירתו לינור יוכלמן ומנכ"לית בזק סטלה הנדלר. גורמים אמרו ל"כאן 11" כי הראיות בתיק "מוצקות, כאילו החשודים הציבו את העץ התלייה שלהם בביתם".לפני כשבוע פסק בית המשפט כי מנכ"ל משרד התקשורת פילבר יורחק ממשרדו ל-30 ימים נוספים. פילבר חשוד שכמנכ"ל המשרד הוא היטיב עם חברות הקשורות לאיש העסקים שאול אלוביץ', בעל השליטה בבזק. בין השאר נבדקת השאלה מדוע כשומר סף ורגולטור הסתמך פילבר על הערכות וניירת שחברת בזק סיפקה, מבלי לבדוק לעומק את הנתונים. בחקירותיו עומת פילבר עם עשרות מסמכים כולל התכתבויות פנימיות של בכירים בחברות בזק ויורוקום.