מנהיג הפלג הצפוני של התנועה האיסלאמית ראאד סלאח יישאר במעצר עד ליום שני. כך קבע היום (חמישי) בית משפט השלום בראשל"צ.נציג המשטרה אמר בדיון כי בכוונת המדינה להגיש הצהרת תובע לפני הגשת כתב אישום בתום ימי המעצר. לדבריו, בימים האחרונים התחזקה התשתית הראייתית נגד סלאח, הכוללות ראיות לחשדות המיוחסים לו - הסתה לטרור והזדהות עם ארגון טרור – ה"מוראביטון" הפעילים בהר הבית ומנסים לסכל לביקורי היהודים במתחם.לפי נציג המשטרה, "בשל חומרת מעשיו ומסוכנותו הזועקת לשמיים, בדעת המדינה לבקש את מעצרו עד תום ההליכים"."הדברים שהחשוד נשא הינם קריאה לפעילות אלימה", אמר נציג המשטרה בדיון. "ישנה חומרה מיוחדת להתבטאויות המיוחסות לחשוד אשר התייחסו ישירות לאירוע הרצח של שני השוטרים בהר הבית. הדברים נאמרו בפני המון רב ומלמדים על מסוכנות רבה ועל אפשרות ממשית שיביאו להסלמה נוספת".סלאח אמר בדיון כי אסירים יהודים איימו עליו, וכי אם יקרה לו משהו במהלך מעצרו, האחראים לכך יהיו ראש הממשלה והשרים. "אם יקרה דבר אחר הדם שלי אצל נתניהו ושאר השרים שלו בגלל שתמיד הם מסיתים נגדי ונגד שאר המגזר שלנו".בתשובה לשאלת השופט מדוע שמר בחקירתו על זכות השתיקה, אמר סלאח: "דיברתי איפה שמצאתי שנכון לדבר, ואמרתי שבגלל שאני לא סומך על החקירה והמטרה שלה, לכן לא אשיב על כל שאלה". לדבריו המשטרה מטעה בנוגע למוראביטון "כדי לתת בסיס לדברים של נתניהו והשרים שלו".בתשובה לטענתו שצוות החקירה מנע ממנו להתייעץ עם עורך דינו אמר נציג המשטרה כי "אם הטענה לא היחתה מקוממת היא הייתה אפילו מצחיקה".