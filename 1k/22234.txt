שרת המשפטים, איילת שקד, אמרה היום (שישי) שהממשלה לא עושה מספיק להשבת השבויים והנעדרים. "הממשלה בהחלט מתעסקת בזה אבל תמיד אפשר לעשות יותר, ולהפעיל מנופי לחץ שלא מפעילים היום. בזה המשפחה צודקת" - כך אמרה שקד באירוע הקרנת סרטה של לאה גולדין, אמו של הדר גולדין, על בנה הנעדר.מתאם השבויים והנעדרים הפורש, ליאור לוטן, השתתף גם הוא באירוע הקרנת הסרט, אך סרב להשיב לשאלות העיתונאים.בתוך כך, בכיר חמאס מוסא אבו מרזוק שב ואמר כי לא יהיה דיון על עסקת חילופי אסירים חדשה בטרם תשחרר ישראל 54 ממשוחררי עסקת שליט שעצרה מחדש בגדה. "לא הגיוני שנדבר על עסקה חדשה ללא מחויבות של הצד הציוני להסכמים שנחתמו בקהיר ועל בסיסם שוחררו האסירים", אמר אבו מרזוק בראיון לאתר אינטרנט המקורב לג'יהאד האסלאמי.מנגד, בהודעה שפרסמה הזרוע הצבאית של חמאס לרגל חג הקורבן נכתב כי בחמאס נחושים להביא לשחרור האסירים הפלסטינים ומייחלים לכך ש"אללה ישיבם לחיק משפחותיהם בקרוב".