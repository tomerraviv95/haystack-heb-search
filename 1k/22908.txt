מרוץ נגד הזמן ממשיך להתנהל היום (חמישי) בבירת מקסיקו, מקסיקו סיטי, בניסיון לחלץ ילדה בת 12 שנלכדה בהריסות בית ספר שקרס ברעידת האדמה שפקדה את מרכז המדינה שלשום. מניין ההרוגים עומד על לפחות 237 הרוגים.המחלצים זיהו אותה בחיים, ונעשים מאמצים להגיע אליה. מהריסות בית הספר חולצו עד כה 21 גופות של ילדים וארבע גופות של מבוגרים.משלחת סיוע של צה"ל שיצאה אמש לאזור הרעש אמורה להגיע למקסיקו בשעות הצהריים. במשלחת 71 קצינים וחיילים. חברי המשלחת יבדקו את חוסנם של מבנים, ויסייעו לכוחות ההצלה המקסיקניים בפעולות החילוץ בעת הצורך.רעש האדמה הקטלני בעוצמה של 7.1 דרגות התרחש כשבוע וחצי בלבד לאחר רעידת האדמה שגרמה למותם של 98 בני אדם. נזק רב נגרם למבנים ואלפי בני אדם ברחו לרחובות בניסיון להגן על עצמם מקריסת בניינים.  