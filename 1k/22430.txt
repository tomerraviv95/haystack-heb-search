צבא סוריה הודיע הבוקר (חמישי) כי ישראל הפציצה מתקן צבאי בסמוך לעיר חמה, המזוהה כאתר לפיתוח נשק כימי. בהודעת הצבא הסורי נמסר כי לפחות שני חיילים נהרגו כתוצאה מהתקיפה, שבוצעה מתוך המרחב האווירי של לבנון וכללה ירי של כמה טילים של חיל האוויר הישראלי. הצבא הסורי אף הזהיר כי לתקיפה יהיו "השלכות", וכי היא מערערת את יציבות האזור. "מטוסי האויב הישראלי שיגרו כמה טילים בשעה 02:42 לעבר מוצב צבאי ליד מסיאף", נכתב בהודעה, "הם גרמו לשני חללים ולנזק רב. התקיפה מהווה ניסיון נואש להרים את המורל של דאעש, הקורס אל מול ניצחונות צבא סוריה. זוהי הוכחה נוספת לתמיכה של ישראל בארגוני הטרור".המתקן שהותקף נמצא במסיאף, הסמוכה לחמה שבמזרח סוריה. האתר נחשב לחלק מתכנית הנשק הכימי של משטרו של בשאר אסד. לפי דיווחים של גורמי אופוזיציה סוריים, התקיפה כללה כמה גיחות של מטוסים, שהשמידו מחסני נשק במקום. לטענתם, מחסני הנשק שהותקפו הכילו, בין היתר, טילים שהיו מיועדים להעברה לידי חיבזאללה. תושבים מקומיים דיווחו כי המשטר הסורי הטיל סגר באזור התקיפה ומונע מאזרחים להתקרב למקום.כך נראה המתקן לאחר התקיפה שיוחסה לישראלדוח מיוחד של האו"ם, שפורסם אתמול, קבע כי צבא סוריה ביצע שבע תקיפות באמצעות נשק כימי בתוך תקופה של חמישה חודשים, ממרץ האחרון ועד יולי. הדוח קבע, לראשונה באופן רשמי, כי משטר אסד הוא העומד מאחורי המתקפה הכימית הקטלנית באידליב לפני כחמישה חודשים, שהביאה למותם של כ-80 בני אדם, באמצעות גז סארין. לפי מחברי הדוח, מאז תחילת מלחמת האזחרים תועדו 33 מתקפות באמצעות נשק כימי.לפי המתואר בדוח, המתקפה בוצעה על ידי מטוס של צבא אסד, שהטיל גז עצבים מסוג סארין מעל שכונת חאן שייחון באידליב, וגרם למותם של עשרות אזרחים, רובם נשים וילדים. הדיווחים על המתקפה הכימית הביאו את נשיא ארצות הברית דונלד טראמפ להורות על שיגור כ-60 טילי טומהוק לעבר מטרות של צבא סוריה.לאחרונה התייחס שר הביטחון, אביגדור ליברמן, לנוכחות הגוברת של איראן בסוריה, ואמר כי ישראל לא מתכוונת להבליג על כך. במפגש שקיים לפני כשבועיים עם ראשי המכון הישראלי לאנרגיה וסביבה, אמר ליברמן כי ישראל "לא תסתפק בתפקיד של צופה מהצד"."איראן, באמצעות משמרות המהפכה, מנסה לייצר מציאות חדשה סביבנו עם בסיסי חיל אוויר וחיל ים איראניים בסוריה. עם מליציות שיעיות המונות אלפי שכירי חרב וייצור נשק מדויק בלבנון", אמר שר הביטחון. "מדינת ישראל לא מתכוונת להשלים עם הניסיונות האלו".גם ראש הממשלה, בנימין נתניהו, השמיע דברים דומים בפגישה שקיים עם נשיא רוסיה, ולדימיר פוטין, בסוצ'י. "לבנוניזציה של סוריה על ידי איראן היא קו אדום מבחינתנו", אמר נתניהו. "צריך לעצור זאת עכשיו לפני שתפרוץ מלחמה אזורית"