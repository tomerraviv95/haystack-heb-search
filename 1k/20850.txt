תאונת דרכים קטלנית התרחשה היום (שישי) בין שני כלי רכב סמוך לצומת הנגב בכביש 224. גבר ואישה מהרכב הראשון נהרגו, ברכב השני נפצעו ארבעה בני אדם, שניים מהם מבוגרים ושניים מהם ילדים. הם פונו לבית החולים סורוקה בבאר שבע.במשטרה החלו לחקור את נסיבות התאונה, ומהממצאים הראשוניים עולה כי אחד מכלי הרכב סטה מנתיבו והוביל להתנגשות בין שני הרכבים על הכביש הדו-סיטרי.בשל כך, כביש 224 נחסם לתנועה לשני הכיוונים. במשטרה מבקשים מהנהגים לנסוע בצירים חלופיים ולהישמע להנחיות השוטרים.דוקטור רמי אברמסקי ממגן דוד אדום סיפר כי "מדובר בתאונת דרכים קשה מאוד. מעוצמת ההתנגשות, אחד הרכבים, בו היו 4 נוסעים, הדרדר לשטח פתוח בצד הכביש. נהג הרכב ואישה שישבה לצידו נפגעו אנושות ובתוך זמן קצר נקבע מותם בשטח. אישה כבת 50 וילד כבן 5 שישבו במושב האחורי חולצו מהרכב כשהם סובלים מחבלות בטן וגפיים. אישה כבת 42 וילדה כבת 11 שהיו ברכב השני טופלו בשטח וכל הפצועים פונו לבית החולים".