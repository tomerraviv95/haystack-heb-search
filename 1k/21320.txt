עד המדינה ארי הרו קיבל אישור לטוס לארה"ב, למרות החקירה - כך פרסם הערב (שישי) יואב קרקובסקי בחדשות השבוע עם תמר אלמוג. ראש הסגל לשעבר בלשכת נתניהו ארי הרו חתם היום (שישי) על הסכם עד מדינה, במסגרתו ימסור ראיות בחקירות ראש הממשלה בתיק 1000 ובתיק 2000. הרו מצטרף לאיש העסקים מיקי גנור, שחתם גם הוא על הסכם עד מדינה. גנור היה אחד החשודים המרכזיים בתיק 3000 – פרשת הצוללות.בתוך כך, כתבנו רועי ינובסקי פרסם לראשונה כי ארי הרו מחזק מאוד את ראיות השוחד נגד ראש הממשלה נתניהו בתיק המתנות, המכונה תיק 1000. כמו כן, ל"כאן" נודע כי בידי הרו מידע על פרשיות נוספות, מעבר לפרשות 1000 ו-2000, העוסקת בקשרים של נתניהו עם המוציא לאור של ידיעות אחרונות, ארנון נוני מוזס. גורם בכיר אמר לכתבתנו תמר אלמוג כי לפני מספר חודשים השתנה אופן בחינת תיק המתנות. אם היו ממשיכים בכיוון הראשון תיק המתנות היה קורס בבית המשפט.שרים בממשלה סבורים שנתניהו עשוי לקבל החלטה בטרם העמדה לדין. בין היתר הם מעריכים שהוא שוקל התפטרות שתקטין אולי את כתב האישום, או שינסה לפגוע במערכת אכיפת החוק, כמו מאבקיהם של טראמפ ופוטין במערכות המשפט במדינותיהם, או להישאר בתפקיד בזמן שנערך המשפט בעניינו. כמו כן, יתכן שיקדים את הבחירות כדי לנסות לעכב את החקירה בטענה לענייניות.שר בכיר אמר ל"כאן" כי "נתניהו לא לקח כסף לכיסו. אבל הוא כן נהנתן שקיבל טובות הנאה בצורה מוגזמת. אני מעריך שנתניהו לא יועמד לדין על שוחד, אלא על מרמה והפרת אמונים". מנגד, מקורבים לנתניהו טענו בשיחה עם "כאן" כי להרו אין מידע מפליל על ראש הממשלה.