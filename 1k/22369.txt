ממשלו של נשיא ארצות הברית, דונאלד טראמפ, החליט היום (שלישי) על ביטולה של תוכנית DACA שמעניקה אשרות עבודה לילדים שהוריהם נכנסו לארצות הברית ללא אשרות שהייה וכך מגנה עליהם מפני גירוש. את ההצהרה בדבר ביטול התוכנית מסר שר המשפטים האמריקני, ג'ף סשנס, והיא עוברת כעת לאישור הקונגרס שיצביע על ההחלטה בעוד כשישה חודשים."על מנת שתהיה לנו מערכת הגירה חוקית שמשרתת את האינטרס הלאומי, אנחנו לא יכולים לאפשר לכל אחד שרוצה להגיע לכאן", אמר סשנס והוסיף כי "זה מאוד פשוט. מדובר במדיניות של גבולות פתוחים ולציבור האמריקני יש זכות להתנגד לכך".ההחלטה הסופית בדבר ביטול התוכנית צריכה להתקבל על-ידי הקונגרס אך למרות שהוא נשלט על-ידי חבריו של טראמפ מהמפלגה הרפובליקנית, מאז נכנס הנשיא לתפקידו לא הצליח הקונגרס לאשר אף החלטה משמעותית בנוגע להגירה. הבוקר פנה הנשיא האמריקני לקונגרס כשצייץ בחשבון הטוויטר שלו נגד התוכנית: "קונגרס, התכוננו לעשות את העבודה שלכם – DACA!"Congress, get ready to do your job - DACA!

את תוכנית DACA יזם נשיא ארצות הברית לשעבר, ברק אובמה שהכריז עליה בשנת 2012. היא זכתה לתמיכה של דמוקרטים ואנשי עסקים רבים. ממשל טראמפ הדגיש כי אלה הנהנים כעת מתוכנית DACA לא צפויים להיפגע עד החלטת הקונגרס בנושא בחודש מרץ.