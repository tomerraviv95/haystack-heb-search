הר הבית מתחיל לשוב היום (ראשון) לשגרה, יומיים לאחר הפיגוע בו נהרגו שני שוטרים מירי מחבלים בתוך מתחם ההר. ההר נפתח לקראת הצהריים למתפללים מוסלמים, אך בניגוד למתוכנן, מבקרים יהודים ונוצרים לא הוכנסו למקום. לפי המשטרה, נכון לשעה 13:00, כ-200 מתפללים מוסלמים נכנסו לשטח הר הבית. אל המקום הגיעו גם המופתי של ירושלים ומשלחת של אנשי ווקף, שמחו על הצבת מכשירי מגנומטר בכניסה לצורך בידוק.כחלק מהוראות האבטחה החדשות לאחר הפיגוע, הכניסה להר מותרת רק דרך השערים בהם הוצבו מגנומטרים - שער השבטים ושער המג'לס. במשטרה הדגישו בתגובה לטענות אנשי הווקף כי המאבטחים אפשרו להם להיכנס למתחם ההר בלי בידוק במגנומטר, אך אלה סירבו. במקום זאת, נותרו חברי המשלחת, שמנתה אנשי דת ואנשי ווקף, בחוץ וקיימו תפילת מחאה סמוך לשער השבטים.מתפללים בהר הבית תחת אבטחה כבדה, היום (צילום: יונתן זינדל, פלאש 90)שוטרים מאבטחים את מתחם הר הבית, היום (צילום: יונתן זינדל, פלאש 90)השר לביטחון הפנים, גלעד ארדן, צייץ בחשבון הטוויטר שלו: "ההתנגדות לפתיחת ההר לא נבעה כתוצאה מדרישת המשטרה שאנשי הווקף ייבדקו במגנומטרים, אלא עקב ההתנגדות של הווקף לקיום המגנומטרים. ‏ראשי הווקף קראו למתפללים לסרב לעבור בשערי המגנומטר."זו הסיבה לעיכובים בפתיחת ההר. חלק מהמתפללים נכנסו להתפלל למרות קריאות הווקף. ‏אנשי הווקף רוצים למנוע ממתפללים לעבור בשערים שלקראתם הוצב מגנומטר", כתב ארדן.עוד לפני פתיחת ההר, מחו גורמים פלסטינים על החלטת ישראל להציב אמצעי ביטחון חדשים בעקבות הפיגוע. סגן יו"ר פתח, מחמוד אל עאלול, אמר בראיון לרדיו "קול פלסטין" כי אמצעי הביטחון הם בבחינת "צעד פסול לחלוטין". לדבריו, מה שיערוב לביטחון במסגד אל-אקצה הוא "מניעת כניסת מתנחלים למתחם והוצאת החיילים הישראלים משטח המסגד". המגנומטרים בכניסה להר הבית, היום (צילום: יונתן זינדל, פלאש 90)מתפלל בכניסה להר הבית, היום (צילום: יונתן זינדל, פלאש 90)בפיגוע ביום שישי, שביצעו שלושה תושבי אום אל-פחם, נהרגו שני שוטרים: רס"מ האיל סתאוי, בן 30 ממג'אר, ורס"מ כמיל שנאן, בן 22 תושב הכפר חורפיש. מיד לאחריו הוחלט לסגור את הר הבית לחלוטין למתפללים, עד היום."זו לא הדרך שלנו", אמר אתמול סגן ראש עיריית אום אל-פחם, ויסאם קחאוש, בראיון ל"כאן ב'" - אך סירב לגנות מפורשות את הפיגוע. "אנחנו אומרים שהדבר לא מקובל עלינו. צר לנו על כל מי שקיפחו את חייהם", הוסיף.