קבוצת מפגינים מטעם מטה מאבק הנכים חסמה היום (ראשון) את כביש מספר 2 באזור מחלף חבצלת לכיוון צפון. מדובר בחסימה השלישית היום של מפגינים הדורשים להעלות את קצבת הנכות. מוקדם יותר, הם גרמו לשיבושי תנועה בכביש 4 - תחילה בקטע שבין צומת בני דרור לצומת רעננה בכיוון דרום, ולאחר כמה שעות בצומת יער חדרה. נהג שעצר עם מכוניתו תקף נכה שהפגינה במקום ונעצר לחקירה."עד שממשלת ישראל והעומד בראשה, בנימין נתניהו, לא ישבו איתנו למשא ומתן - יחסמו כבישים והמאבק יחמיר יותר ויותר", מסר אייל כהן מארגון הנכים הופכים לפנתרים.החסימה בכביש 4, היוםשיבושי התנועה המשיכו ביתר שאת גם בשבוע שעבר, עם חסימות של צירים מרכזיים כמו צומת גלילות, כביש החוף וקטעים נוספים בכביש 4. יו"ר ארגון "נכה לא חצי בן אדם", אלכס פרידמן, אמר ביום שלישי כי "אנחנו ממשיכים לחכות למשא ומתן הישיר שהובטח, בתקווה להפסקת החסימות ומתן פתרון ראוי ומכבד למצוקת הנכים בהקדם האפשרי. הסופה בארצות הברית היא כלום לעומת הטורנדו שעושה ממשלת ישראל לנכים".בנוסף, בארגון "הנכים הופכים לפנתרים" מחו נגד פגישה שקיים יו"ר ההסתדרות, אבי ניסנקורן, לטענתם עם קומץ קטן בלבד מתוך ארגוני הנכים במקום עם כלל הנציגים. "אנו מודיעים בזאת כי עד שלא יהיה מתווה הוגן המוסכם על כולם – נמשיך בחסימות הכבישים", נאמר בהודעה."מקבלי ההחלטות יכלו מזמן לסיים את הסאגה הנוראית והמחפירה שבה נמצאת אוכלוסית הנכים בארץ", מסרו בארגון המאבק. "לכן, לא נרפה את ידינו עד לקבלת תוצאות אמיתיות. בלי דיבורים ובלי הבטחות – רוצים תוצאות".