טורניר הנשים באליפות הטניס של ווימבלדון הגיע לשיאו הערב (שבת), עם זכייתה של גרביניה מוגורוסה הספרדייה בתואר היוקרתי.מוגורוסה (מקום 15 בעולם) פגשה במשחק הגמר את ונוס ויליאמס (11 בעולם), האמריקנית בת ה-37 שהעפילה לגמר לראשונה משנת 2009 ובפעם התשיעית בסך הכל. הסלובקית התייצבה לגמר ווימבלדון שני בקריירה – לפני שנתיים הפסידה לאחותה של ונוס, סרינה ויליאמס.המשחק נפתח עם שמירה על ההגשות עד שמוגורוסה הצליחה לשבור את ויליאמס במשחקון ה-11 ולעלות ליתרון 6:5. במשחקון האחרון שמרה הספרדייה על ההגשה, ניצחה 7:5 ועלתה ליתרון 1:0 במערכות.במערכה השנייה המשיכה מוגורוסה לשמור על המומנטום והשיגה שבירה כבר במשחקון הראשון. ויליאמס לא יכלה להחזרות של הספרדייה שהצליחה לשבור עוד פעמיים במהלך המערכה, לנצח 6:0 ולזכות בתואר גראנד סלאם שני בקריירה לאחר שזכתה בטורניר הרולאן גארוס בשנה שעברה.הסיפור המעניין ביותר בטורניר הנוכחי היה זה של הסלובקית מגדלנה ריבריקובה (87 בעולם). ריבריקובה העפילה לחצי גמר הטורניר כשבדרך לשם גברה על קרולינה פלישקובה הצ'כית (3 בעולם), והודחה רק על-ידי מוגורוסה, שזכתה הערב בתואר.