שוטרת מתחנת גלילות מואשמת שקיבלה שוחד של אלפי שקלים ממתנדבי משטרה, ובתמורה קיצרה עבורם את הליך קבלת האישור לנשיאת נשק – כך נחשף הערב (רביעי) בכאן 11. מח"ש חקרה לאחרונה את הפרשה והגישה כתב אישום נגד השוטרת.מהחקירה עולה כי השוטרת, המשמשת כפקידה של מפקד תחנת גלילות, קיבלה כסף ממתנדבים בשני מקרים שונים. בתמורה, היא סייעה למתנדבים לדלג על שלבים שונים בהליך הנפקת הרישיון והביאה את הבקשות שלהם ישירות אל מפקד התחנה, שכל האישורים עוברים דרכו. בשני המקרים, המתנדבים קיבלו בסופו של דבר את הרישיון לשאת נשק, אף על פי שבקשתם לא עברה את ההליך הנדרש.השוטרת הגישה למפקד התחנה את בקשותיהם של המתנדבים מבלי שהן אושרו על ידי האחראי עליהם, שאמור לבחון תחילה את הבקשות. היא אף כתבה והחתימה את מפקד התחנה על מכתבי ההמלצה של המתנדבים. המפקד, שקיבל ממנה את האישורים, חתם עליהם מבלי לדעת שהבקשות כלל לא עברו לא עברו סינון.בתקופה האחרונה נכנסה לתמונה מח"ש וחקרה את המקרה במשך תקופה ממושכת. עם תום החקירה, הוגש כתב אישום נגד השוטרת, נגד המתנדבים ששילמו לה וגם נגד המתנדב שתיווך ביניהם.