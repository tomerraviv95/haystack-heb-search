פרטים חדשים מתפרסמים היום (שבת) בגרמניה בנוגע לפיגוע שהתרחש אתמול בסופרמרקט בעיר המבורג, בו נרצח אדם ונפצעו כמה נוספים. מחקירת המשטרה המקומית עולה כי המחבל הוא אחמד אה, צעיר בן 26 ממוצא פלסטיני שנולד באיחוד האמירויות. הוא היה מוכר כבעל אידיאולוגיה אסלאמיסטית, אך לפי המשטרה לא נחשד כ"פעיל ג'יהאד".שוטרים מחוץ לזירת הפיגוע בהמבורג, אתמול (צילום: אי-פי)שוטר מסייע לקשישה מחוץ לזירת הפיגוע בהמבורג, אתמול (צילום: אי-פי)ניידת משטרה גרמנית במרכז פליטים בו שהה ככל הנראה המחבל (צילום: אי-פי)דובר משטרת המבורג עדכן כי אה נכנס להמבורג כפליט מאיחוד האמירויות, אך גרמניה דחתה את בקשת המקלט שלו וביקשה לגרשו. הוא נותר בגבולות המדינה רק משום שלא החזיק ברשותו דרכון. במשטרה המקומית אומרים כי עקבו אחר "הקצנתו הדתית", אך סירבו להכריז רשמית על האירוע כטרור. לטענת המשטרה, ברקע לאירוע עמדו גם בעיות נפשיות של הדוקר.אה נכנס אתמול באזור השעה 15:00, שעון גרמניה, לסופרמרקט של חברת "אדיקה" בעיר המבורג. הוא ניגש למחלקת סכיני המטבח, ונטל סכין באורך של כ-20 סנטימטרים. אז, החל לתקוף את הלקוחות שחלפו ליידו – הרג אחד מהם ופצע שישה נוספים, חלקם עדיין במצב קשה. לאחר מכן, יצא אל הרחוב תוך קריאות "אללה אכבר". תושבים מוסלמים רדפו אחריו והדפו אותו עד להגעת המשטרה.כלי תקשורת בגרמניה הזכירו כי האירוע בהמבורג התרחש שנה בדיוק אחרי אירוע אחר, במינכן, שם רצח צעיר ממוצא איראני תשעה בני אדם. למרות זאת, משטרת המבורג מגדירה אותו כאירוע מעורב, כאשר הרקע הוא אסלאמיסטי אך גם נפשי. הוא לא מוגדר כאירוע טרור.