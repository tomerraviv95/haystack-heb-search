שחקן הפוטבול האמריקני או ג׳יי סימפסון ישוחרר מהכלא בו הוא מרצה עונש מאסר על שוד מזוין, כך קבעה לפני שעה קלה ועדת השחרורים במדינת נוואדה בה הוא כלוא. סימפסון הואשם בעבר ברצח כפול של גרושתו ובן זוגה, אולם זוכה בתום משפט שריתק את ארצות הברית. בשנת 2007 הוא הואשם בשוד מזויין ונשלח לכלא ל-33 שנות מאסר.כעת, תשע שנים לאחר שהחל לרצות את עונשו, החליטה ועדת השחרורים לשחררו בערבות בזכות התנהגותו הטובה בכלא. בדיון על קיצור עונשו העיד גם קורבן השוד, שהביע תמיכה בשחרורו המוקדם של סימפסון. הוא עשוי לצאת מכותלי בית הכלא כבר באוקטובר הקרוב.