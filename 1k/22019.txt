פלויד מייוות'ר גבר הבוקר (ראשון) על אלוף ה-UFC, קונור מקרגור, במה שזכה לכינוי "קרב המאה". מייוות'ר ניצח את מקרגור בסיבוב העשירי בקרב בנוק אאוט טכני. זהו  ניצחונו ה-50 של מייוות'ר בקריירה שלו - ללא כל הפסד. המתאגרף האמריקני זכה עם ניצחנו בפרס של 300 מיליון דולרים, והכריז בסיומו שזהו הקרב האחרון בחייו. מייוות'ר שבר את שיאו של המתאגרף ריקי מרציאנו, שהחזיק ב-49 ניצחונות בקריירה שלו ללא הפסד.הקרב נערך מול 20 אלף צופים בטי מובייל ארנה בלאס וגאס, ומיליונים נוספים צפו בו בשידורי הטלוויזיה. מייוות'ר האמריקני חזר לזירה לאחר שפרש בתום קריירה שבה מעולם לא הפסיד בקרב. מולו התייצב מקרגור, לוחם MMA אירי, שעבורו הייתה זו התמודדות פחות מוכרת בזירת אגרוף.בסיבובים הראשונים הצליח מקרגור להציג יכולות אגרוף וצבר נקודות על חשבון יריבו. עם זאת, ככל שעבר הזמן השתלט מייוות'ר על הקרב והחל להתיש את מקרגור. בסיבוב העשירי פתח מייוות'ר בסדרת חבטות, והביא את מקרגור להישען על החבלים עד שהשופט סיים אותה. בסיום הסיבוב הוכרז על נוק אאוט טכני ועל ניצחונו של מייוות'ר.