סופת ההוריקן "אירמה" החלה הבוקר (רביעי) להכות באזורים נרחבים בחלקם הצפוני של האיים הקריביים. על פי ההערכות, הסופה שדורגה ברמה 5 עלולה לעשות את דרכה בימים הקרובים למדינת פלורידה שבארצות הברית.הרוחות שהביאה עימה הסופה מגיעות לעוצמה של עד 195 קמ"ש. היא כבר הוגדרה כאחת מהסופות החזקות ביותר שאירעו באוקיינוס האטלנטי במאה השנים האחרונות, שבועות ספורים בלבד לאחר הנזקים הכבדים שגרמה הסופה "הארווי".אזור פגיעת הסופה בפורטו ריקו (צילום: איי אף פי)תושבים בפלורידה אוגרים סחורה לקראת הוריקן "אירמה" (צילום: איי אף פי)בשעות הבוקר חלפה הסופה על פני האי ברבודה שבמזרח פורטו ריקו, והיא מאיימת על שורה של איים סמוכים נוספים. היקפי הנזק באזור עדיין לא התבררו, לאחר שבבוקר פורסם על גבר כבן 75 מפורטו ריקו שנהרג, על פי המשטרה המקומית, "במהלך ההכנות לסופה".בעקבות הפגיעה של "אירמה", מרבית תושבי ברבודה והאי הסמוך אנטיגואה נותרו ללא זרם חשמל. גרפילד בארפורד, שמנהל תחנת חדשות מקומית באנטיגואה, סיפר: "הרבה גגות עפו, הרוח היא איום גדול. זה מבעית. רוב האיים פה נמצאים באפלה".תושבים נמלטים מההצפות בפורטו ריקו (צילום: אי-פי)הסופה "אירמה" ממבט לווין (צילום: אי-פי)מושל פורטו ריקו, ריקרדו רוסלו, הפציר בתושבי האי המונה כ-3.4 מיליון בני אדם לחפש מקלט מפני הסופה. הוא מסר כי 460 מקלטים הוכנו מראש לקראת "אירמה". בנוסף, הוא הורה למשטרה ולמשמר הלאומי של פורטו ריקו לפנות אזורים שהוצפו בצפון ובמזרח האי.איים נוספים שבהם הוכרזה כוננות הוריקן הם אנגווילה, מונטסראט, סנט קיטס, נביס ואיי הבתולה. גם ברפובליקה הדומיניקנית נערכים לפגיעה אפשרית. במרכז ההוריקן של ארצות הברית במיאמי, שעוקב אחר התקדמות הסופה, העריכו כי היא עלולה לעשות את דרכה לפלורידה עד לסוף השבוע.כבר אתמול הכריז מושל פלורידה, ריק סקוט, על מצב חירום בכל 67 המחוזות במדינה שבדרום ארצות הברית. בארץ, פרסם משרד החוץ המלצות לישראלים השוהים במסלול פגיעת ההוריקן וקרא להישמע להנחיות הרשויות המוסמכות במקום בכל הנוגע לפינוי, ציוד הכרחי ומקומות מקלט. המשרד המליץ  להימנע מלהגיע למקומות בהם צפויה הסופה לפגוע, או לעזוב אותם אם ניתן. במקרה חירום ניתן לפנות לקונסוליה הישראלית במיאמי.