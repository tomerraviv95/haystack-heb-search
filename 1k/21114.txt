בית הדין הצבאי לערעורים בראשות השופט אלוף דורון פיילס דחה היום (ראשון) את ערעורו של אלאור אזריה, והותיר על כנה את ההרשעה שלו בעבירה של הריגה והתנהגות בלתי הולמת בגין ירי במחבל מנוטרל בחברון. גם עונש המאסר, העומד על שנה וחצי, נותר בעינו ולא ישתנה. לאחר מכן אמר שר הביטחון אביגדור ליברמן כי הוא מציע למשפחה שלא לערער לבית המשפט העליון, וכי הרמטכ"ל יתחשב בנסיבות. ראש הממשלה בנימין נתניהו אמר כי דעתו לא השתנתה, וכי הוא בעד חנינה לחייל המורשע. פרקליטו של אזריה, עו"ד יורם שפטל, ביקש אישור לערער לעליון ועיכוב ביצוע, ובקשתו התקבלה עד ל-9 באוגוסט. משמעות הדבר היא שאזריה יחל לרצות את מאסרו בכלא 4 ביום רביעי הבא - אלא אם יוגש ערעור לבית המשפט העליון. הרכב מורחב של חמישה שופטים קיבל את גרסת בית הדין שהרשיע את אזריה בחודש פברואר, לפיה עדותו "מתפתחת, כבושה ובלתי אמינה", והוא לא פעל מתוך הגנה עצמית כפי שטען. עוד קבעו כי הירי שביצע אזריה במחבל במרץ 2016 "הזכיר עבודה במטווח ולא בזירה של פיגוע". השופטים הוסיפו: "חיילים הפועלים בשררה ובאלימות מחלישים את צה"ל והמדינה - ואין לקבלם". בתוך הרכב השופטים נרשמה גם דיעות מיעוט שתמכה בהטלת עונש חמור יותר על אזריה. התומכים בה הסבירו כי "בהתחשב באופי העבירה, נראה לנו שהיה צריך לקבוע מתחם ענישה של 30-60 עונשי מאסר בפועל". עוד נכתב בדעת המיעוט כי "צריכה הייתה להיות חרטה מצדו. אי הבעת חרטה - מסקנתה כי מידת העונש צריכה להיות כלפי מעלה". צ'רלי ואלאור אזריה בבית הדין הצבאי, היום (צילום: אבשלום ששוני, פלאש 90)הקראת ההכרעה בערעור נמשכה זמן רב באולם בית הדין הצבאי בבסיס הקריה שבתל אביב. השופטים חזרו על הטענות שהובילו להרשעתו של אזריה, ושאותן בחרו לקבל במלואן, שלפיהן הוא היה נינוח לאחר ביצוע הירי, והתנהגותו לא תאמה פאניקה כמו זו שתיאר במהלך המשפט. כל טענותיו בדבר הגנה עצמית או סכנה שנשקפה מצד המחבל נדחו. אמו של אזריה אושרה, קראה אחרי ההכרעה: "הם מקדשים את רק את המוות. הם צוחקים עלינו המחבלים האלה. האסון הגדול הבא לא רחוק והוא יגיע". בהמשך היא חשה שלא בטוב וניגש אליה פרמדיק.  שופטי בית הדין לערעורים קיבלו את העדות של חברו של אזריה, רב"ט ת', שטען כי אחרי הירי אזריה אמר ש"הגיע למחבל למות". הם קבעו כי המשפט הגיע לאוזני כל הפיקוד הבכיר מעל אזריה וכי הוא עצמו אישר שאמר זאת. בנוסף, פסקו השופטים כי לאזריה לא נשקף איום מוחשי כתוצאה מהסכין שהונחה ליד גופו של המחבל, שכן הסכין "הייתה רחוקה ולא סיכנה". בפן הערכי, קבעו כי הוא פעל בניגוד מוחלט לטוהר הנשק וסיכמו: "אין מצב של איש הישר בעיניו יעשה".מנגד, בית הדין לערעורים ביקר הערכאה הקודמת של בית הדין על ההחלטה לקבל את גרסת המ"פ, תום נעמן, מבלי להטיל בה ספק. השופטים קבעו כי השינוי בעדות המ"פ, בעיקר סביב המרחק של הסכין מגופו של המחבל בעת הירי, מעורר תמיהה.לצד דחיית הערעור, השופטים מתחו ביקורת על אופן ניהול הזירה ברגעים שאחרי הפיגוע, וגם על הניסיונות של נבחרי ציבור להשפיע על המשפט. הם ציינו כי האירוע התרחש בתקופה רוויה בפיגועי טרור.התובע סגן אלוף נדב וייסמן, אמר בתום הדיון כי פסק הדין "חד, ברור ומהדהד. קביעותיו יילמדו עוד שנים רבות. שמונה שופטים קבעו פה אחד שיש להרשיע אותו: חמישה שופטים מקצועיים שלושה קצינים קרביים".   עורכי דינו לשעבר של אזריה, אילן כץ, אייל בסרגליק וכרמית שחיבר, פרסמו הערב תגובה בה תקפו בחריפות את התנהלותו עורך הדין יורם שפטל ואמרו כי "מדובר בפסק דין קשה". לדבריהם, הם המליצו בשעתו לאזריה ומשפחתו "לקבל את פסיקת בית המשפט ולהימנע מהגשת הערעור ולפעול בדרכים אחרות, שהיו מטיבות עמו ללא כל ספק הרבה יותר. אך לצערנו גורמים אינטרסנטיים בחרו לסכן את אלאור באמצעות הבטחות שווא, והתעלמות חסרת אחריות מהעובדה כי קיים סיכוי להחמרה בעונש כפי שקרה ועודדו אף את התביעה בהתנהלותם להגיש ערעור מצידה על קולת העונש. בין היתר נאמר על ידי אותם גורמים שהחייל לא יישב יום אחד בכלא.עוד נמסר כי "אנו מביעים שאט נפש מהתנהגותו המתלהמת והאלימה מילולית של עורך דין שפטל אשר חצה כל גבול בדברי השטנה שלו לרבות השמצות אישיות כלפינו חזור והשמץ תוך ניסיון לכסות את כישלונו בטענות שווא אודות התנהלותנו לאחר שמשך כל ההליך החמיא לנו כולל בשלב שבו עוד ייצגנו איתו, ואף עד יום שישי בשבוע שלאחר שעזבנו התיק בו טען כי עשינו 'עבודה לא רעה בכלל'".שלב אחרי שלב: פרשת אלאור אזריה - מהירי ועד לגזר הדין >>עדכונים שוטפים מאולם בית הדין הצבאי בתל אביב:19:56: פרקליטיו של אזריה עד לשלב הערעור, אילן כץ, אייל בסרגליק וכרמית שחיבר, תקפו את עורך דינו הנוכחי יורם שפטל בעקבות דחיית הערעור: "אנו מביעים שאט נפש מהתנהגותו המתלהמת והאלימה מילולית של עורך דין שפטל אשר חצה כל גבול בדברי השטנה שלו לרבות השמצות אישיות כלפינו חזור והשמץ תוך ניסיון לכסות את כישלונו בטענות שווא אודות התנהלותנו לאחר שמשך כל ההליך החמיא לנו". 18:15: פרקליטו של אלאור, עו"ד יורם שפטל: "המסקנה היא שנבקש מהעליון בתוך 10 ימים רשות לערער על הכרעת הדין, שלעניות דעתי רצופה טעויות. אני ער לכך ששר הביטחון פנה למשפחה וביקש שלא להגיש ערעור. אין לו ספק שהרמטכ"ל יקל בעונשו. כשיבואו ויאמרו לנו רשמית, נשקול צעדינו בהתאם. מהרגע הראשון אמרתי - מי שמבקש שלא נגיש ערעור, שיבוא בהצעה קונקרטית ונבדוק".18:10: אביו של אלאור, צ'רלי, בתום החלטת בית-הדין הצבאי: ״ברגע שאקבל פניה מראש הממשלה ומשר הביטחון, נבדוק כל דבר. אני רוצה לראות אם שרואה את בנה חודשים במעצר פתוח - איך היא תרגיש. 90% מהציבור יודע שאלאור זכאי".17:30: בית הדין הצבאי דחה את ביצוע עונש המאסר של אזריה ל-9 באוגוסט. זאת, כדי להתיר לעורך דינו להגיש ערעור לבית המשפט העליון. 17:10 - עורך דינו של אזריה, יורם שפטל, מבקש מהשופטים לעכב את ביצוע העונש משום שבכוונתם לערער לבית המשפט העליון.15:41 - השר נפתלי בנט מגיב לדחיית הערעור: "ההכרעה קשה, אך יש לכבד את בית המשפט. כעת, לאחר שנה וחצי של תלאות, הגיע הזמן לחון את אלאור אזריה". בנט הדגיש כי יש לו "אמון מלא ברמטכ"ל אייזנקוט ובמפקדי צה"ל".15:38 - שר הביטחון, אביגדור ליברמן, מצייץ בטוויטר: מבקש ממשפחת אזריה לא להגיש ערעור נוסף ולפנות לרמטכ"ל בבקשה חנינה. אין לי ספק כי הרמטכ"ל יתחשב בכל הנסיבות הקשות ובהיותו של אזריה חייל מצטיין.15:37 - יש החלטה גם בגזר הדין: עונשו של אלאור אזריה לא הוחמר, והוא יישלח למאסר של שנה וחצי.15:32 - אושרה אזריה, אמו של אלאור, פורצת בבכי באולם בית הדין. מחוץ לאולם, מגבירים המפגינים תומכי אזריה את קריאותיהם עם שמיעת הכרעת השופטים.אלאור אזריה נכנס עם אמו לבית הדין הצבאי בתל אביב, היום (צילום: אבשלום ששוני, פלאש 90)שרון גל מגיע לדיון בהכרעה על ערעור אזריה (צילום: אבשלום ששוני, פלאש 90)15:30 - לאחר שפירטו את הסיבות להחמרה עם אזריה ודחיית הערעור, פורטים השופטים גם נסיבות מקלות: "יש להתחשב לא רק בסוג העבירה, אלא גם בנסיבות העבירה". הם מציינים את ריבוי פיגועי הטרור בתקופת האירוע ואת הטיפול הלקוי בזירה. כמו כן, מדגישים את היותו של אזריה חייל מצטיין שלא נתקל בעבר באירוע דומה.15:24 - בית הדין קבע - עונשו של אזריה לא יוקל. אין הסכמה פה אחד אם להחמיר בעונשו או להותירו בעינו. מנימוקי השופטים: חיילים שפועלים בשררה מחלישים את צה"ל והמדינה - אין לקבלם. מדובר בכישלון ערכי.15:21 - אחותו של אלאור אזריה מגיבה בדף הפייסבוק שלה לדחיית הערעור: "בית דין לצדק! ללא ספק הבאתם את הדין, אבל איפה הצדק? יום שחור לעם ישראל".15:19 - עוד מנימוקי השופטים לדחיית הערעור: "צה"ל הוא איננו מיליציה. פועלו מושתת על שורת ערכים רחבה וברורה. זה הקוד האתי. הוא חלק ממסורת ותרבות העם היהודי וצה"ל".15:15 - לאחר למעלה משעתיים של פריסת הטיעונים והנימוקים, בית הדין מכריז: ערעורו של אלאור אזריה נדחה, והרשעתו בעבירת הריגה נותרת בעינה. "לא מצאנו שמדובר היה בסכנה ממשית. גרסתו לא ראויה לאמון".15:04 - שופטי בית הדין מצטרפים לערכאה הקודמת בביקורת חריפה על נבחרי הציבור: "נחצו גבולות בניצול המעמד הציבורי כד להשפיע על הליך משפטי. זה גרם נזק למערער, אך קשה לומר שזה לא פעל בשני הכיוונים. לא מצאנו הטייה נגד אזריה". על הטענה כי התקבלו החלטות כדי להתקדם בדרגה הם אומרים: "עדיף שלא הייתה בכלל נשמעת".15:00 - על התבטאויותיו של שר הביטחון דאז, משה (בוגי) יעלון, נגד אזריה, אומרים השופטים: עדיף שהיה ממתין עם הדברים. לצד זאת, הם מציינים את העובדה שהחקירה זכתה לסיקור נרחב ועוררה עניין ציבורי.14:50 - גם הטענה של עו"ד שפטל לפיה סרטון הירי מייצג "מצב נפשי המקרין על היסוד הנפשי", נדחית: "זו טענה בעיתית. אין אכיפה בררנית בהעמדתו של אזריה לדין".חבריו של אלאור אזריה הגיעו לתמוך בו לקראת ההכרעה בערעור (צילום: יונתן זינדל, פלאש 90)14:42 - בית הדין דוחה את הדוגמאות שהביא עו"ד שפטל במסגרת הערעור, של מקרים קודמים בהם נהרגו פלסטינים בזירות פיגוע אף על פי שלא היוו סכנת חיים. "אלה לא מקרים זהים וזה לא מספיק. דחינו את המקרים".14:35 - ההחלטה עוברת לפן הערכי של טוהר הנשק. השופטים מדגישים כי השימוש בנשק אמור להוות מוצא אחרון. הם קובעים כי בנוגע לטוהר הנשק "אזריה פעל בניגוד גמור להוראות. הוא ידע שזה אסור. אין מצב של איש הישר בעיניו יעשה".14:24 - בני משפחתו של אלאור אזריה מאזינים באכזבה רבה לדברי השופטים. אביו, צ'רלי, תופס את ראשו בשתי ידיו. אזריה עצמו נותר מחויך.14:12 - פסק הדין מוסיף לקעקע את גרסתו של אלאור אזריה. השופטים בהתבטאות חריפה: הירי שביצע אזריה הזכיר יותר עבודה במטווח מאשר התנהלות סטרילית של זירת פיגוע. לא ברורה השלווה בה פעל. גם אחרי הירי לא היה מתח או התרגשות כסימן למעשה גבורה. להיפך, אזריה היה מכונס בעצמו.14:09 - השופטים: אזריה הלך בנחת רבה לפני הירי. הוא לא חבש קסדה. אין פה תיאור מצב של לחץ או פאניקה.14:00 - פסק הדין מתייחס למרחק של הסכין מגופו של המחבל וקובע: "הסכין נבעטה למרחק של כמה מטרים מהמחבל. צפייה בסרטונים מלמדת כי הסכין הייתה רחוקה. המחבל לא יכל להגיע אליה. היא לא סיכנה". טענתו של אזריה נדחית.13:55 - השופטים דוחים גם את טענת אזריה לפיה שוחח לאחר הירי עם אזרח שהיה במקום ושיבח אותו על המעשה. הם קובעים כי השיחה לא התקיימה: "לדעתנו המערער שינה את גרסתו בהתאם לנסיבות המשתנות".ח"כ נאווה בוקר (הליכוד) מחבקת את אלאור אזריה לפני פתיחת הדיון (צילום: אבשלום ששוני, פלאש 90)13:45 - השופטים מקבלים גם את עדות המג"ד של אזריה, לפיה לא עלה בשטח חשש לקיום מטען על גופו של המחבל. הם מסבירים כי לא "לא סביר" שהמג"ד ישקר בעניין ומציינים כי המשפט "המחבל צריך למות" הגיע לאוזני כל הפיקוד הבכיר.13:40 - כעת, פסק הדין עוסק בגרסה של אזריה עצמו לאירועים: השופטים מקבלים את טענת בית הדין שעדותו של אזריה "מתפתחת וכבושה", וכי הוא שינה את גרסאותיו לעתים תכופות - כך שהיא איננה אמינה.13:37 - השופטים מותחים ביקורת על מצ"ח וקובעים כי המ"פ של אזריה, תום נעמן, לא נחקר כמו שצריך. לפי גרסתו של נעמן, ניסה לברר בשטח מי ביצע את הירי והבין שמדובר באזריה, אך לא קיבל תשובה ברורה מדוע.13:33 - עוד מהכרעת הדין, השופטים על עדות החבר: "אין כאן טעות ממשית בהכרעת הדין. אין הצדקה להתערבות כלל בעניין. עדות החבר אמינה וקוהרנטית".13:25 - השופטים מפרטים ומבהירים שוב: "הראיות מספיקות והעדים מהימנים. ניתן לייחס לאזריה את האמרה על כך שירה במחבל משום שפגע בחברו".הזמר אריאל זילבר בהפגנת התמיכה באלאור אזריה סמוך לבית הדין הצבאי, היום (צילום: תומר נויברג, פלאש 90)הפגנת התמיכה באלאור אזריה במתחם שרונה בתל אביב, היום (צילום: תומר נויברג, פלאש 90)13:22 - בהמשך לעדות החבר, השופטים מבהירים: "משקלה של העדות לא השתנה", ומציינים כי אזריה בעצמו אישר שאמר את הדברים.13:16 - השופטים מקבלים את העדות של אחד מחבריו של אזריה, רב"ט ת', לפיה שמע את אזריה אומר לאחר הירי במחבל: "מגיע לו למות". בכך נדחית בקשת סניגורו, עו"ד שפטל, לפסול את העדות, הנחשבת משמעותית ביותר מבחינת התביעה הצבאית.13:13 - השופטים מסייגים: "לא בנקל מתערבת ערכאת הערעור. לא אנחנו ראינו ושמענו את העדים. אך הכלל אינו מוחלט - לעיתים יש להתערב בכל זאת".13:09 - ראש צוות השופטים: "אלאור אזריה ירה על מנת להרוג. הוא לא הכחיש כי ניסה לגרום למות המחבל".13:05 - אב בית הדין החל בהקראת ההכרעה בערעור. השופטים מבהירים כי במסגרת ערעור אין בחינה של ראיות חדשות ומציינים: "היסוד העובדתי בעבירת ההריגה חזק מאוד, התוצאה - מותו של אדם". מדברי הפתיחה מסתמן כי ערעורו של אזריה יידחה.13:01 - הרכב חמשת השופטים נכנס לאולם בית הדין. מרבית כלי התקשורת מוצאים מהמקום.12:52 - צ'רלי אזריה פונה אל הנוכחים באולם בית הדין: "עד כה התאפקנו לאורך כל התקופה והתנהגנו למופת. אנחנו נקבל את הכרעת הדין, אני מבקש מכם לשמור על איפוק".12:50 - כעת גם אלאור אזריה עצמו נכנס לאולם בית הדין כדי לשמוע את הכרעת הדין בעניינו. עם כניסתו, התחבק עם שרון גל שנוכח אף הוא במקום.12:48 - רן כרמי בוזגלו, ממארגני הפגנת התמיכה ליד בית הדין: "אם נצטרך, נחמיר את המאבק בנחישות - עד שאלאור יחזור הביתה. מקווה שבית הדין יהפוך את ההחלטה העצובה הזו". משתתפי ההפגנה מעניקים "צל"ש סמלי" מטעמם לחבריו של אזריה לשירות.ח"כ אורן חזן (הליכוד) מגיע לבית הדין הצבאי בקריה, היום (צילום: אבשלום ששוני, פלאש 90)12:46 - בני משפחת אזריה ונציגי התביעה הצבאית ישובים בשני צדי בית הדין הצבאי בהמתנה לתחילת הדיון.12:39 - אביו של אלאור אזריה, צ'רלי אזריה, נכנס ביחד עם עו"ד שפטל לאולם בית הדין.12:35 - סניגורו של אלאור אזריה, עו"ד יורם שפטל, ניגש לשוחח עם כלי התקשורת מחוץ לאולם בית הדין הצבאי. שפטל מקריא פרטי אירוע מ-2002 שבו חוסלו שני מחבלים בזירת פיגוע ואומר: "רוח צה"ל היא שיש לחסל מחבלים. עצם ההעמדה לדין של אלאור אזריה היא חטא. אחרי פסק הדין נחליט מה נעשה".12:21 - הפגנת תמיכה באזריה מתכנסת סמוך לבית הדין הצבאי בקריה, במתחם שרונה. הזמר אריאל זילבר, שמשתתף בהפגנה כאורח כבוד, החל לשאת דברים.12:03 - אזריה הגיע כבר לבסיס הקריה מלווה בבני משפחתו. המשפחה עזבה בשעת בוקר מוקדמת את ביתה שברמלה, ככל הנראה כדי להימנע ממפגש עם כלי התקשורת.12:00 - ח"כ אורן חזן (הליכוד) הגיע לאולם בית הדין ואמר ל"כאן 11": אעשה הכל כדי להחזיר את אלאור אזריה הביתה. קורא לשליחי ציבור נוספים לנהוג כמוני.תומכי אלאור אזריה ממתינים להכרעת הדין, היום בתל אביב (צילום: תומר נויברג, פלאש 90)פרשת אלאור אזריה החלה בחודש מרץ 2016, אז התחוללה סערה בעקבות סרטון בו תועד אזריה, חובש צבאי ששירת בחברון, יורה במחבל שביצע פיגוע דקירה בעיר לאחר שהאחרון כבר שכב מנוטרל על הקרקע. בחודש ינואר האחרון הרשיעו שופטי בית הדין הצבאי פה אחד את אזריה בהריגה. הם קבעו כי הירי שביצע לא נבע מתחושת סכנה, כפי שטענו סניגוריו לאורך המשפט, אלא מתוך רצון לנקום במחבל. בחודש פברואר האחרון נגזר דינו - 18 חודשי מאסר בפועל. אזריה ערער עליו באמצעות עורך הדין יורם שפטל.גם לאחר ההכרעה היום, יוכלו שני הצדדים לפנות לערכאה משפטית נוספת ואחרונה - בית המשפט העליון. על פי החוק, יהיה עליהם להגיש בתוך חודש בקשת רשות ערעור לבית המשפט העליון. במקרה כזה, נשיאת בית המשפט או המשנה שלה יחליטו אם קיימת שאלה משפטית המצדיקה להיעתר לבקשה ולאפשר להגיש את הערעור. גורם משפטי אמר כי פסק הדין "יהיה מסמך היסטורי, שיילמד בחיל החינוך ובקרב חיילי ומפקדי צה"ל".