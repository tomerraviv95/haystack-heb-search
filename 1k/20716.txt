בעקבות ההתפתחויות האחרונות בחקירת פרשת הצוללות והמעצרים ב"תיק 3000" אמרה ח"כ ציפי לבני בראיון לתוכנית קלמן ליברמן בכאן ב' כי "ברור שבסביבתו של רה"מ צומחים ללא הפרעה גוזרי קופונים, מאוד מקורבים אליו. זה לא התחיל עכשיו, זה התחיל ב-96'".על פי לבני, "הסיטואציה שבה שותף במשרד עורכי דין יושב בישיבות קבינט והשני מייצג אינטרסים כלכליים מול מדינת ישראל זה לא תקין. אלו מאפיינים של רפובליקת בננות". היא הבהירה כי כוונתה למשרד עורכי הדין של דוד שמרון, המייצג את נציג מספנת "טיסנקרופ" מיקי גנור, ושל יצחק מולכו, נציגו של ראש הממשלה בדיונים אזוריים הנוגעים ליחסי החוץ של ישראל.האזינו לראיון המלא:לבני הוסיפה: "לו נתניהו אדם ישר שרוצה לייבש את ביצת השחיתות - בהנחה שהוא לא חלק ממנה, ויש לי על כך סימן שאלה גדול, הוא היה כבר מזמן אומר המצב הזה לא מתקיים. מי שרוצה לשרת את מדינת ישראל עושה את זה עבור מדינת ישראל ולא מחזיק עסקים מסביב".עוד אמרה חברת הכנסת מהמחנה הציוני: "ברור שנתניהו כבר איננו סמכות ביטחונית. יש סימן שאלה מאוד גדול סביב שיקול הדעת בכל קבלת ההחלטות הזאת. לדבריה, "לפני שהיועץ המשפטי לממשלה מחליט נגד מי מוגש כתב אישום בפרשה, זה הזמן שבו אזרחי ישראל צריכים להגיד: אנחנו לא מוכנים שהביטחון שלנו יישאר סביב סימני שאלה כאלה, סביב החלטות מוטות משיקולים זרים".בנוגע לשאלה מה הייתה דעתה בנוגע לפעילותו של דובי וייסגלס בלשכתו של ראש הממשלה לשעבר אריק שרון, אמרה כי הוא חתם על הסדר ניגוד עניינים, וכי לא היה קיים כזה בנוגע לפעילותם של הפועלים בסביבתו של נתניהו.היא הוסיפה כי עבדה יחד עם יצחק מולכו בעת שהייתה אמונה על המו"מ עם הפלסטינים, והסבירה: "בסדר העדיפות שלי חשבתי שאם יש הזדמנות שנוכל לקדם את תהליך השלום, בלי כמובן חס וחלילה איזה שהיא ידיעה שיש מעורבות בנושאים הבטחוניים האלה, אז זה דבר שאקבל אותו. זה מעולם לא היה תקין".