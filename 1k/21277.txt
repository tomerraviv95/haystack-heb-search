התפתחות דרמטית בחקירת מותו של ארתור רוזן לפני 18 שנה. המשטרה עצרה אתמול (רביעי) סגן ראש עירייה מכהן מאזור המרכז, בחשד למעורבות ברצח.היחידה הארצית של המשטרה, להב 433, ביצעה את המעצר, בעקבות ממצאים חדשים שעלו במהלך החקירה. מאוחר יותר היום סגן ראש העירייה החשוד יובא להארכת מעצר בבית משפט השלום בראשון לציון.גופתו של רוזן נמצאה ב-1999 כשהיא מוטלת בצד כביש 2, סמוך לאור עקיבא. תחילה נפתחה חקירה בחשד לתאונת דרכים, אך בעקבות ממצאים שאותרו, עלה החשד כי רוזן נרצח.לפני כשבועיים עצרה המשטרה את העבריין הבכיר אסי אבוטבול, שכבר מרצה עונש מאסר של 18 שנה לאחר שהורשע בניהול ארגון פשע. החוקרים סבורים, כי אבוטבול הוא זה שהזמין את הרצח.בתוך כך, בית משפט השלום בראשון לציון החליט היום על שחרורו של אבוטבול ממעצר לבית הכלא, לאחר שחלפו כחודשיים מאז נעצר בחשד לרצח עו"ד יורם חכם. נגד אבוטבול עדיין לא הוגש כתב אישום, והמשטרה צפויה לערער על ההחלטה לבית המשפט המחוזי בלוד. הדיון צפוי להתקיים מחר.