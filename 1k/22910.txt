סופת ההוריקן מריה הכתה היום (חמישי) ברפובליקה הדומיניקנית והיא עושה את דרכה צפונה אל האיים טרקס וקייקוס. הסופה כעת בדרגה שלוש ומהירות הרוחות שלה כ-180 קמ"ש. החזאים צופים שהסופה תתחזק ביממה הקרובה.מפגיעת ההוריקן באיים הקריביים נהרגו 14 בני אדם ונגרם נזק רב. האי פורטו ריקו מנותק מהחשמל והמושל ריקרדו רוסלו אמר כי מדובר בהרס מוחלט. "רשת הכוח של פורטו ריקו ישנה וחלשה. אנחנו עלולים להישאר בלי חשמל חודשים", אמר המושל רוסלו.מריה היא הסופה ה-13 שמתהווה באוקיינוס האטלנטי מאז תחילת השנה, והשביעית רק בעונה הנוכחית. מתוך שבע הסופות, ארבע סופות כבר הוגדרו "הוריקן בממדים גדולים". מדובר בנתונים הגבוהים מהממוצע לעונה, שרק לאחרונה החל חציה השני.לפני פחות משבועיים ספגו האיים הקריביים גם את נזקי הוריקן אירמה, שגבתה את חייהם של שמונה בני אדם לפחות, בין היתר בפורטו ריקו ובאי ברבודה. אירמה הפכה לסופה העוצמתית ביותר שתועדה בהיסטוריה, אחרי שהשלימה 33 שעות רצופות עם רוחות במהירות של 297 קמ"ש.