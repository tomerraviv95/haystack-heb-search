התקדמות במגעים בין מיקי גנור למשטרה על הפיכתו לעד מדינה בפרשת הצוללות: בכאן 11 פורסם הערב (רביעי) כי מיקי גנור צפוי להשתחרר מחר למעצר בית בהסכמת המשטרה ועורכי דינו. הוא ככל הנראה יובא בפני השופטת עינת רון לאישור תנאי השחרור.נגד אלוף במיל' אליעזר צ'ייני מרום יש ראיות חד משמעיות על שקיבל כסף. עם זאת, קיימת מחלוקת על חוקיות המשכורת שקיבל מגנור. צ'ייני טוען שאת הכסף קיבל עבור העבודה שבוצעה. לפני שבוע פורסם בכאן 11 שלפני העסקתו, צ'ייני וגנור פנו לעורך דין מוכר וקיבלו ממנו חוות דעת משפטית המאשרת את ההעסקה.הפיכתו של גנור לעד מדינה קריטית על מנת לחשוף את הסיבות להעסקת צ'ייני: האם אכן היה זה כתמורה עבור סיוע לא חוקי שנתן לו בעבר, והאם יוכל לספק את ההוכחה שאכן הועברו כספים או כל תמורה אחרת לאבריאל בר יוסף, לשעבר משנה לראש המטה לביטחון לאומי.אם אכן יהפוך לעד מדינה, צ'ייני ובר יוסף יטענו שיש בעיה מהותית בעדותו של גנור, שהוא מוטה ההטבות להן זוכה מהמדינה בעקבות עדותו. בשל כך על עדותו של גנור להיות מגובה במסמכים וקבלות.