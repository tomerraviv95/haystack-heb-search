פרשת רציחתו של ראש עיריית מוסקרון בבלגיה, אלפרד גדאן, מטלטלת היום (שלישי) את המדינה. גופתו של ראש העיר נמצאה בלילה מוטלת בבית קברות מקומי, כשגרונו משוסף.משטרת בלגיה עצרה נער בן 18 החשוד במעשה, שטען בחקירתו כי גדאן היה אחראי להתאבדות של אביו. האב הועסק בעבר כפועל בעירייה, ושם קץ לחייו שנתיים אחרי שהוחלט לפטרו.התובע הכללי של בלגיה סיפר כי הנער החשוד ברצח מוחזק בידי המשטרה, לאחר שהסגיר עצמו כבר בזירת הפשע. הרצח גרם לזעזוע רב ברחבי המדינה, וראש ממשלת בלגיה, צ'רלס מיצ'ל, צייץ בחשבון הטוויטר שלו: "זהו מעשה מזוויע וברוטלי. כל מחשבותנו נתונות למשפחה של ראש העיר".גדאו שימש בנפרד מעבודתו שומר בבית הקברות של מוסקרון, שנמצא ליד ביתו. אמש הוא עמד לעזוב את המקום ולנעול את שערי בית הקברות, כשהרוצח הגיח מאחוריו ושיסף את גרונו. פוליטיקאים בלגים מכל קצוות הקשת הפוליטית הביעו זעזוע רב מהרצח של ראש העיר, שבעבר כיהן גם כחבר פרלמנט.