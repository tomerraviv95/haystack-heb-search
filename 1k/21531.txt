נשיא ארצות הברית דונלד טראמפ התייחס אתמול (שישי) למשבר הפוליטי והכלכלי בוונצואלה ואמר כי אינו פוסל התערבות צבאית במדינה. "יש לנו אפשרויות רבות עבור ונצואלה, כולל אפשרות צבאית אם יהיה בכך צורך", אמר טראמפ לעיתונאים במועדון הגולף שלו בניו ג'רסי.נשיא ארצות הברית הוסיף כי "ונצואלה היא שכנה שלנו. יש לנו חיילים בכל העולם, במקומות מרוחקים מאוד. ונצואלה לא רחוקה והאנשים שם סובלים ומתים".טראמפ סרב להגיד אם יש בכוונתו להדיח את נשיא ונצואלה ניקולאס מדורו ולא אמר מה תכלול פעולה צבאית, אם אכן תהיה כזאת. סגן הנשיא מייק פנס יצא לדרום אמריקה ויבקר בין השאר בקולומביה, בארגנטינה ובצ'ילה."מדורו רוצה לבסס דיאלוג עם טראמפ", לדברי שר החוץ של ונצואלה. בשבוע שעבר אמר מדורו כי הוא מוכן להיפגש עם נשיא ארצות הברית: "אם ונצואלה כל כך מעניינת אותו, הנה אני, הראש של מה שמעניין אותו. הנה היד שלי, והנה המילה שלי", אמר מדורו בערוץ טלוויזיה במדינתו. בתגובה אמרו בבית הלבן כי טראמפ יישמח לדבר עם מדורו ברגע שיחזיר את הדמוקרטיה לארצו.