מינהל המזון והתרופות האמריקני (FDA) אישר היום (חמישי) את טיפול גנטי פורץ הדרך של חברת נוברטיס לטיפול בלוקמיה ובלימפומה בילדים. פאנל מומחים של ה-FDA המליץ פה אחד לאשר את טיפול הקאר־טי (CAR-T). יצרנית התרופות השוויצרית מעריכה את פוטנציאל המכירות השנתי בהיקף של כמיליארד דולר.בטיפול נלקחים מהגוף תאי T של מערכת החיסון. אלו נשלחים לעיבוד, במהלכו מושתל בהם פרוטאין הגורם להם לזהות תאי הסרטן כאויב ולהילחם בהם כאשר הם מוחזרים לגוף החולה לאחר מכן.השיטה נוסתה בהצלחה בילדים שלקו בזן האלים ביותר של לוקמיה. באופן דרמטי הטיפול הצליח לרפא 75% מהמקרים של חולי הסרטן שטופלו בו. הטיפול, שפותח במיזם משותף של נוברטיס ואוניברסיטת פנסילבניה, ניתן בישראל במכון אלה שבבית החולים שיבא בתל השומר.