חברי תא הטרור בספרד שביצעו את פיגוע הדריסה בו נהרגו 13 בני אדם בשדרות הרמבלס בברצלונה, תכננו מתקפת טרור גדולה הרבה יותר: פיצוץ משאיות תופת בשלושה מוקדים מרכזיים בעיר. כך פורסם הבוקר (ראשון) בעיתון הספרדי "אל אספניול".לפי הפרסום, אחד מרכבי התופת אמור היה להתפוצץ סמוך לקתדרלת סגרדה פמיליה המפורסמת, אשר מושכת אליה מיליוני תיירים בשנה. הרכב השני תוכנן להגיע לשדרות הרמבלס והשלישי לאזור הנמל. את הפיצוצים תכננו המחבלים לבצע באמצעות בלוני גז שהחזיקו בדירתם.עשרות בלוני גז שנמצאו לאחר הפיצוץ בדירת המסתור באלקנראת מתקפת הטרור הגדולה סיכלה ככל הנראה "תאונת עבודה", שהביאה לפיצוץ גדול במבנה דירת המסתור של המחבלים בעיירה אלקנר בשבוע שעבר. לפי הערכות החוקרים בספרד, בפיצוץ בעיירה המרוחקת כ-200 ק"מ מברצלונה, מת לפחות אחד מחברי החולייה. הנותרים החליטו לבצע את פיגוע הדריסה, וכן פיגוע נוסף בעיירה קמברליס. בין שרידי המבנה נמצאו כמאה בלוני גז וכן חומר נפץ מסוג TATP. במשטרת קטלוניה הגדירו בתחילה את האירוע כ"דליפת גז", אולם לאחר מכן נמסר כי הפיצוץ קשור לתא הטרור שביצע את הפיגועים בברצלונה ובקמבליס.בתוך כך, העיתון ניו יורק טיימס דיווח הלילה שהפיגוע בבצלונה תוכנן במשך שנה. עם זאת, גורם במשטרת ספרד אמר לעיתון, כי במשטרה לא ידעו דבר על תא הטרור העומד מאחורי הפיגועים. משטרת קטלוניה עורכת חיפושים אחר המחבל היחיד שטרם נתפס - יונאס אבו יעקוב, באזורים הסמוכים לגבול עם צרפת, מחשש שהוא ינסה לעבור את הגבול ולהימלט. גם משטרת צרפת הגבירה את הכוננות בצד השני של רכס הפירנאים.חמישה מחבלים מתא הטרור חוסלו במהלך מתקפת הטרור הנוספת בעיירה קמברליס. שלושה נוספים נעצרו בעיירה ריפול שבה התגוררו כמה מחברי החולייה, וחשוד נוסף נעצר בעיירה אלקנר. שר הפנים הספרדי חואן איגנסיו זואידו העריך אמש כי בחולייה היו 12 חברים, מרביתם צעירים ממוצא מרוקני. לדבריו, למרות שאבו יעקוב טרם נלכד, ניתן לומר שהתא "פורק במלואו".