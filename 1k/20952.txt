מנהל מוסד חינוכי ותיק חשוד שתקף מינית תלמיד בן 13 – כך נודע ל"כאן". הנער התלונן במשטרה לפני יותר מחודש, ומאז הוא שוהה בביתו. המנהל אמנם יצא לחופשה אך עדיין מתגורר בתחומי המוסד. המשטרה סיימה את חקירתה והעבירה את ממצאיה להחלטת הפרקליטות.המנהל, שהורחק ל-15 יום מהמוסד החינוכי, מכחיש את החשד לעבירות מין. בדברים שאמר לצוות המקום אמר כי הנער מעליל עליו עלילות לאחר שנענש.החשוד הודה לפני כחמש שנים כי סייע לעובד במוסד להונות את הביטוח הלאומי. עם זאת, בתסקיר מבחן שנעשה נקבע כי הוא אחת הדמויות הראויות ביותר להערכה בתחום החינוך בכל הארץ.