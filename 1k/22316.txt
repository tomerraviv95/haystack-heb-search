שר הבריאות יעקב ליצמן הודיע היום (שני) כי בכוונת משרדו להציב מצלמות בבתי אבות. ליצמן, שדיבר בוועידת כלכליסט, אמר כי משרדו קיבל את אישור משרד המשפטים למהלך. "אני מתכוון גם לשים מצלמות בבתי חולים פסיכיאטריים, למעט עבור חולים שמשפחותיהם לא יסכימו", אמר. בימים אלה מתקיימים דיונים בוועדה למיגור האלימות במערכת הבריאות, האמורים לספק פתרונות לסוגיות אלה.לפני כשבעה חודשים, הודיע ליצמן כי ייבחן התקנת מצלמות בבתי אבות, בעקבות תחקיר שפורסם בערוץ 2 וחשף התעללות קשה כלפי קשישים בבית האבות "נאות כיפת הזהב". ליצמן אמר בעקבות התחקיר כי הוא "המום ומזועזע", והכריז כי "עלינו לפעול למנוע מקרים כאלה לאלתר. הנחיתי ליישם באופן מיידי צעדים להגברת הפיקוח על כלל המוסדות ומקביל החלטתי לבחון התקנת מצלמות במוסדות הסיעוד בפיקוחנו".לפני יותר מארבע שנים, בעקבות פרשת התעללות במוסד הפסיכיאטרי "נווה יעקב" בפתח תקווה, המליצה ועדה של משרד הבריאות שהקים על התקנת המצלמות במוסד שבפיקוח משרד הבריאות.בשבועות האחרונים נחשפה בתוכנית "סדר יום" של קרן נויבך בכאן ב מקרה קשה של מטופל בשם נועם הסובל ממוגבלות שכלית התפתחותית, ומוחזק בבידוד ממושך בבית החולים הפסיכיאטרי "שער מנשה". אחותו, ענבר סיפר סיפרה כי "אחי מוחזק בתנאים תת-אנושיים. הוא דופק את הראש עד זוב דם, מקיא את נשמתו. הוא נמצא בדיכאון קשה מאוד. בראיון לתוכנית טענה האחות כי נועם לא מקבל טיפול הולם, וכי בבית החולים הודו בפניה שהם לא יודעים כיצד להתמודד איתו. "הוא לא מבין למה הוא מאחורי סורגים בזמן שמטופלים אחרים מסתובבים חופשי", הסבירה ענבר. "הוא צריך חיבוק וחיזוק. הוא עבר תופת וחווה עינויים קשים".לדבריה, הובטח להם שהוא ישוחרר מהבידוד בו הוא מוחזק, אולם דבר לא קרה. בשבוע אשרר שופט בית המשפט המחוזי בחיפה אברהם אליקים את קביעתה של ועדה מקצועית לפיה נועם לא צריך להיות מאושפז בבית החולים, וכי להחזקתו בבידוד אין הצדקה רפואית. 