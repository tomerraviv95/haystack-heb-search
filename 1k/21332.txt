לאחר שבוע שבו עסקו בעיקר בסנקציות החדשות על רוסיה, נשיאי המעצמות – דונלד טראמפ וולדימיר פוטין יצאו לחופשה, הרחק זה מזה. טראמפ בילה במועדון גולף בניו ג'רזי, ופוטין בן ה-64 – כך חושפות תמונות חדשות שפרסם היום (שבת) הקרמלין - בילה בימים האחרונים בטבע של דרום סיביר, סמוך לגבול המונגולי. במהלך החופשה הנשיא הרוסי הצטלם חשוף חזה כשהוא משתזף, דג דגים, שוחה, מטייל בטבע ושט בנהר לצד שר ההגנה הרוסי סרגיי שויגו.התצלומים מתפרסמים ימים ספורים לאחר שהקונגרס האמריקני אישר סדרת סנקציות חדשה נגד רוסיה, בעקבות התערבותו של הקרמלין בבחירות לנשיאות ארה"ב ב-2016, ו-8 חודשים לפני הבחירות לנשיאות רוסיה. פוטין טרם הכריז על התמודדותו, אך הוא צפוי לעשות כן בחודשים הקרובים.זוהי איננה הפעם הראשונה שבה הקרמלין מפרסם תצלומים של הנשיא פוטין במהלך חופשה. הנשיא הרוסי וקצין הקג"ב לשעבר הצטלם בעבר כשהוא מחזיק גורי חתולים, לבוש בחליפת צלילה, רוכב על סוס ומטייל בטבע.