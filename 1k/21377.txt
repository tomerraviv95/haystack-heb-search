"איבגי מכחיש שביצע מעשים מגונים. נקודה", כך אמר הבוקר (שני) פרקליטו של השחקן משה איבגי, עו"ד ציון אמיר, בראיון לקלמןליברמן בכאן ב'. אמיר הוסיף כי "אם זה היה פשוט התיק לא היה שוכב בפרקליטות במשך שנה"."הוא [איבגי] מכבד את המתלוננות ואני רוצה להקפיד גם כן על שיח מכבד", אמר אמיר. "מיום הגשת התלונה הוא לא אמר מילה רעה על אף אחת מהמתלוננות, גם לא דרך מקורבים. המפגש בינו לבין המתלוננות לא היה בין האפיפיור לבין נזירה בהרצאה תיאולוגית. יש קונטקסט לדברים".אמיר אמר עוד כי הוא לא רוצה להתייחס לאמירות שאיבגי אמר או לא אמר אתמול לגבי "תפירת תיק", זאת משום ש"הוא חש רע מאוד עם ההודעה שהתקבלה". אתמול הודיעה פרקליטות מחוז חיפה כי השחקן יעמוד לדין בגין עבירות מין. בהודעה לעורך דינו נכתב כי לאחר עיון בחומר הראיות נשקלת העמדתו לדין כפוף לשימוע בגין לביצוע עבירות מין בארבע נשים.פרקליטתה של א', שפוצצה את הפרשה, בירכה אמש על ההחלטה להגיש כתב אישום. עם זאת, היא הוסיפה כי הן "מחכות להחלטה סופית. א' דרוכה ומעדיפה להמתין בשקט עד לכתב האישום".הפרשה התפרסמה לראשונה באתר וואלה! NEWS בפברואר 2016. שש נשים העידו כי איבגי הטריד אותן מינית בדרכים שונות. במאי אשתקד המליצה המשטרה להעמיד לדין את איבגי, לאחר חקירה שנמשכה יותר משנה ביחידת להב 433. במהלך החקירה עלה החשד כין בשנים 2013-2012 ביצע איבגי לכאורה עבירות של מעשים מגונים והטרדה מינית בנשים, שעם כמה מהן עבד. במסגרת החקירה נגבו עדויות רבות, ובכללן מהנשים שטענו כי הוטרדו ועובדים. מאז פרסום הפרשה טענו למעלה מ-10 נשים כי נפגעו מאיבגי, אך בשל חוק ההתיישנות כתב האישום יוגש בגין עבירות כלפי ארבע נשים.