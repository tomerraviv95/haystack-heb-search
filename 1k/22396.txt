השר לשעבר מודי זנדברג, החשוד בפרשת הצוללות, שוחרר בצהריים (רביעי) למעצר בית של עשרה ימים. בית משפט השלום בראשון לציון הרחיק את זנדברג ל-30 ימים ממשרדי קרן היסוד, שבראשה הוא עומד, כחלק מהתנאים המגבילים. בדיון נוסף שנערך בבית המשפט, הוארך מעצרו של חשוד אחר בפרשה, היועץ האסטרטגי נתי מור, בחמישה ימים.מור חשוד כי תיווך לשוחד בין עד המדינה, מיקי גנור, לבין עובדי ציבור. השופטת עינת רון ציינה בהחלטתה כי חלו התפתחויות משמעותיות בחקירתו של מור, כמו גם של חשודים אחרים. לדברי השופטת רון, "יש בהתפתחויות בכדי לחזק את החשדות נגד החשוד - חלקן מהעת האחרונה". היא קיבלה את טענת המשטרה שלפיה החקירה תחייב את המשך מעצרו של מור וכתבה כי "כפי שעולה מהחומר הנאסף - קיים חשש ספציפי לשיבוש הליכי חקירה".קודם לכן שוחררו למעצר בית שני עצורים אחרים בפרשת הצוללות: רמי טייב, יועצו של השר יובל שטייניץ, ושי ברוש, מפקד השייטת לשעבר. הם שוחררו למעצר בית של עשרה ימים לאחר שנעצרו בתחילת השבוע במסגרת חקירת תיק 3000. טייב, יועצו של שר האנרגיה יובל שטייניץ, נעצר בחשד שקיבל כספי שוחד מעד המדינה מיקי גנור, נציג חברת הצוללות הגרמנית תיסנקרופ.עורכת הדין איריס ניב סבאג, המייצגת את ברוש, אמרה כי מרשה משתף פעולה עם החוקרים. לדבריה, הוא "מוסר תשובות טובות לכל מה שהוצג בפניו. אני סבורה כי ברוש לא עבר כל עבירה. קיימת שאלה אם בכלל ניתן לייחס עבירה לברוש בהיותו אדם פרטי בעת הרלוונטית".עצור נוסף בפרשה היה עורך הדין דב הירש, שנחקר בחשד שתיווך בין טייב וגנור. הוא שוחרר ביום שני לאחר שעומת עם טייב, ובמשטרה נוטים לקבל את גרסתו. לפי הירש, טייב העביר לו צ'ק שהיה רשום על שמו של גנור, בתמורה לייצוג משפטי שאינו קשור לפרשה, וזו הסיבה שמעולם לא תועדו העברות כספים בין גנור לטייב. "רמי הכחיש שידע על הצ'ק ובאותה נשימה הכחיש קבלת שירותים משפטיים ממני. בנקודה הזאת הוא איבד את אמון החוקרים", תיאר הירש בראיון לכאן 11 את מה שהתרחש בחדר החקירות. נתי מור בדיון בהארכת מעצרו, היום (צילום: רועי ינובסקי)השר שטייניץ צפוי להיקרא להעיד בפרשה בשל יחסיו הקרובים עם טייב. השבוע ביטל השר את השתתפו באירוע של מפלגת הליכוד ברמת ישי.במסגרת ההתפחות בחקירת הפרשה, הגיע לידי החוקרים תיעוד מפורט של השיטה שבה פעל גנור לכאורה, ובמסגרתה העביר במשך שנים שוחד לאנשי ציבור באמצעות מתווכחים, כפי שהדבר נעשה במקרה של טייב. בשיטה זו הועבר כסף גם לדוד שרן, לשעבר ראש לשכתו של ראש הממשלה בנימין נתניהו, למפקד חיל הים לשעבר אליעזר צ'ייני מרום ולמשנה לראש המועצה לביטחון לאומי לשעבר אבריאל בר יוסף.על פי החשד, מי שלקח חלק בהעברות כספי השוחד הוא היועץ נתי מור, שמעצרו הוארך היום. הוא חשוד שהועסק באמצעות הסכם פיקטיבי בסכך של מאות אלפי שקלים. סכומים אלו הועברו על ידו מגנור לשרן, בתמורה לקידום עסקאות בטחוניות.ברוש נעצר ביום ראשון בחשד לקבלת שוחד והפרת אמונים. בתחילה הוא דרש מבית המשפט כי שמו לא יפורסם, אך חזר בו במהלך הלילה.עצור נוסף בפרשה הוא השר לשעבר מודי זנדברג, החשוד גם הוא בחשד למעורבות בפרשת הצוללות. הוא נחקר ביחידת להב 433 ומעצרו הוארך בהסכמה.השבוע פרסם מוטי גילת בחדשות הערב בכאן 11 כי בכירים לשעבר במשרד הביטחון מסייעים למשטרה בתיק. בין הבכירים לשעבר אחז בן ארי, שכיהן כיועץ המשפטי למערכת הביטחון ותושאל עד כה ארבע פעמים בפרשת הצוללות, ומנכ"ל משרד הביטחון לשעבר דן הראל.המשטרה אף עושה שימוש בארכיון הפנימי של משרד הביטחון, ובו נמצאו תכתובות פנימיות בין שרי ביטחון, מנכ"ל המשרד והיועץ המשפטי לממשלה.