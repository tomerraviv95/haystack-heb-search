פועל נהרג הבוקר (ראשון) ועוד שלושה  נפצעו בכמה תאונות עבודה ברחבי הארץ. לפי הפורום למניעת תאונות עבודה, ההרוג היום הוא הפועל ה-18 שנהרג בתאונה באתר בנייה מתחילת השנה.תאונת העבודה הקטלנית אירעה בהוד השרון. פועל סיני כבן 30 נפצע מחפץ כבד שנפל מגובה באתר בנייה ברחוב הצנחנים בעיר. צוות מד"א שהוזעק למקום קבע את מותו. בתאונה אחרת, נפגע בינוני פועל כבן 43 לאחר שנפל מגובה שישה מטרים במפעל במרכז כ''ח, בסמוך לכביש 90. הוא פונה לבית החולים זיו שבצפת כשהוא בהכרה מלאה עם חבלה בגפיים. פועל בניין כבן 48 נפל מגובה תשעה מטרים באתר בנייה באזור התעשייה שילת. הוא פונה לבית החולים אסף הרופא במצב בינוני עם חבלות בבטן ובגפיים. במגדל העמק, נפגע פועל כבן 25 ממכונה לחיתוך ברזל שבה השתמש. הוא פונה לבית החולים העמק שבעפולה במצב בינוני עם חבלה בגפיים.אתר הבנייה בהוד השרון שבו נהרג הפועל הסיני, הבוקר (צילום: דוברות זק"א)