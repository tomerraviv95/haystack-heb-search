הדוגמנית שלומית מלכה נפצעה קשה הבוקר (ראשון) מנפילה מקורקינט חשמלי בשדרות רוטשילד בתל אביב. היא פונתה לבית החולים איכילוב בעיר כשמצבה לא יציב והיא מורדמת ומונשמת. בבית החולים הבהירו כי לא נשקפת סכנה לחייה. מנהל היחידה לטיפול נמרץ כללי באיכילוב, ד״ר עדי נמרוד, אמר כי הצוות הרפואי עדיין עורך ברור בתקווה לשיפור הדרגתי במצבה כבר במהלך הימים הקרובים. עוד נודע כי מלכה בת ה-23 עברה בדיקת סי-טי, ומשפחתה התבשרה שלא נצפתה אצלה פגיעה מוחית.עיריית תל אביב-יפו דחתה הבוקר את הטענה כי מלכה החליקה מהקורקינט בגלל שהשקיית הצמחייה במקום התאונה נעשתה בשעות הבוקר במקום בלילה. "העירייה מביעה צער על המקרה ותבדוק את נסיבותיו", נמסר. "העירייה משקה מדי יום במועדים קבועים את הדשא בכל חלקי העיר, השדרות והפארקים ובאופן טבעי נגרמת רטיבות גם על השביל. יש לציין כי שדרות רוטשילד, בהיותן בלב העיר, משמשות את הרוכבים לאורך כל שעות היממה ושלטים המזהירים מפני החלקה מוצבים בשדרה".לפנות בוקר נהרגו שתי אחיות, בנות 19 ו-16, נהרגו לפנות בוקר (ראשון) בהתהפכות מכוניתן בכפר יפיע שליד נצרת. ככל הנראה, מכוניתן של נור ואמאני ח'טיב איבד שליטה, וכתוצאה מכך עלתה על המדרכה, פרצה גדר ונפלה לעומק עשרה מטרים. בדיקה העלתה כי לאף אחת מהן לא היה רישיון נהיגה.בתאונת דרכים אחרת שהיתה הבוקר, הולכת רגל נפצעה קשה מפגיעת אוטובוס ברחוב קרל נטר בירושלים. התאונה התרחשה בעת שהולכת הרגל חצתה במעבר חציה. בתאונה נוספת רוכב אופנוע בן 37 נפצע קשה מפגיעת רכב בכביש 465 סמוך לצומת רנטיס. הוא פונה לבית החולים שיבא בתל השומר עם פגיעה רב מערכתית.  מוקדם יותר, הולכת רגל בת 85 נפצעה בינוני מפגיעת מכונית בשדרות בית הכרם בכרמיאל.