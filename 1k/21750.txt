הוויכוח אודות סמלי הקונפדרציה (מדינות הדרום במלחמת האזרחים) ממשיך להסעיר את ארצות הברית. פסל של מפקד צבא הקונפדרציה, הגנרל רוברט אי. לי, הושחת אתמול (חמישי) באוניברסיטת דיוק בקרוליינה הצפונית ובתוך כך נשמעים קולותיהם של צאצאי גנרלי צבא הדרום הקוראים להסיר את הפסלים."בשבוע שעבר שרלוטסוויל הראתה לנו בבירור שפסלי קונפדרציה מציעים לגזענים איקונוגרפיה קיימת. בעבורם הפסל של רוברט אי. לי הוא סמל ברור לאידאולוגית השנאה שלהם", כתבו מי שהזדהו כניני-ניניו של הגנרל תומאס ג'ונתן (סטונוול) ג'קסון, במכתב שפורסם באתר האינטרנט "סלייט".פסלו של ג'קסון בריצ'מונד, "פונה צפונה, כאילו מוכן להמשיך במאבק". צילום: אי פי “כשניים מקרובי משפחתו החיים אנו כותבים היום לבקש את הסרת פסלו, כמו גם את הסרת כל פסלי הקונפדרציה משדרת האנדרטאות. הם סמלים גלויים של גזענות ועליונות לבנה וזמנם להיעלם מתצוגה פומבית חלף מזמן", כתבו וויליאם ג'קסון כריסטיאן ו-וורן אדמונד כריסטיאן במכתב פתוח לראש עיריית ריצ'מונד שבווירג'יניה. “אי שיוויון גזעי בכליאה, בחינוך, באלימות משטרתית, בהעסקה, נגישות לשירותי בריאות ואולי יותר מכל, עושר, מבהירים כי האנדרטאות הללו אינן עומדות מחוץ להיסטוריה. גזענות ועליונות לבנה, שללא ספק ממשיכות היום, הן לא נייטרליות ולא בלתי נמנעות. הן נוצרו כדי להצדיק את מה שלא ניתן להצדקה, בייחוד עבדות".בשבת נדרסה למוות הת'ר הייר ו-19 בני אדם נוספים נפצעו כשג'יימס פילדס פגע במכוניתו במפגינים שהתייצבו נגד פעילי ימין קיצוני שמחו על הסרת פסלו של הגרנל לי בעיר שרלוטסוויל בווירג'יניה. מאז הוסרו יותר מ-10 פסלים ואנדרטאות במספר ערים בארצות הברית. פסלים הוסרו השבוע בבולטימור שבמרילנד ובגינסוויל שבפלורידה. פסל נוסף הופל על ידי מפגינים בעיר דורהאם שבקרוליינה הצפונית. בסן דייגו שבקליפורניה הוסר לוח זכרון לנשיא הקונפדרציה ג'פרסון דיוויס שהיה מוצב בכיכר במרכז העיר ובאריזונה אנדרטה לדיוויס כוסתה בזפת ונוצות.ברחבי ארצות הברית ישנם יותר מ-700 פסלי קונפדרציה, רובם נוצרו בעשורים הראשונים של המאה ה-20, כמה עשורים לאחר תום מלחמת האזרחים. אמריקנים רבים רואים בהן סמלים לגזענות והלל להגנת הקונפדרציה על העבדות במהלך מלחמת האזרחים. בעוד שהמאמצים להסיר את האנדרטאות הואצו, עולה השאלה מה לעשות איתן.הפסל שהופל על ידי מפגינים בדורהאם, "לגרום לגזענים לפחד שוב", נכתב בשלט. צילום: אי פיבבירמינגהאם שבאלבמה הורה ראש העירייה להסתיר את פסלי הקונפדרציה מאחורי לוחות עץ, בזמן שהעירייה תערער על חוק מדינתי האוסר על הסרת אנדרטאות שכאלה. רוברט אי. לי החמישי, צאצאו של מפקד צבא הדרום, הגנרל רוברט אי. לי, אמר כי עדיף להסיר את הפסלים ולהעבירם למוזיאונים, שם יהיה להם הקשר היסטורי. "אנחנו מוכרחים להיות מסוגלים לנהל שיח בלי כל השנאה והאלימות", אמר השבוע בריאיון לרשת CNN.אתמול אמר טראמפ בסדרת ציוצים בטוויטר כי "עצוב לראות את ההיסטוריה והתרבות של מדינתנו הגדולה נתלשות עם הסרת הפסלים היפים והאנדרטאות. אי אפשר לשנות את ההיסטוריה, אך צריך ללמוד ממנה. רוברט אי. לי, סטונוול ג'קסון, מי הבא בתור? וושינגטון, ג'פרסון? זה כל כך טיפשי. היופי שנלקח מהערים שלנו, העיירות שלנו והפארקים שלנו יחסר מאוד ולעולם לא ניתן יהיה להחליפו".עוד טען אתמול טראמפ כי הטענה שהשווה בין השמאל לניאו נאצים היא "שקר מגעיל". במסיבת עיתונאים שקיים ביום שלישי טען הנשיא דונלד טראמפ כי באירועים בשרלוטסוויל "יש אשמה בשני הצדדים", כי מפגיני שמאל תקפו לאומנים לבנים וכי היו שם גם אנשים שהם לא ניאו נאצים שבאו למחות על הסרת הפסל. טראמפ אמר כי גם הנשיאים ג'ורג' וושינגטון ותומס ג'פרסון היו בעלי עבדים ושאל האם יש להסיר גם את הפסלים שלהם.