שופטת בג"ץ, התורנית, ענת ברון החליטה שלא להוציא בשלב זה צו ביניים בעתירה שהגישה הבוקר (שישי) התנועה למען איכות השלטון יחד עם מארגני הפגנות המחאה בפתח תקווה נגד היועמ"ש נגד החלטת המשטרה שלא להמשיך להתיר את ההפגנות סמוך לקניון גנים. המשמעות כי החלטת המשטרה שלא להתיר את ההפגנה במוצש במתחם קניון גנים עומדת בעינה.השופטת ברון כתבה כי העתירה "מעמידה במחלוקת את שאלת הצורך ברישיון כדרישת המשטרה. בנסיבות אלה אין מקום למתן צו במעמד צד אחד. משכך המשיבים יגישו תגובתם לעתירה ולבקשה למתן צו ביניים עד ליום שני בארבע אחר הצהריים".התנועה למען איכות השלטון עתרה לבג"ץ יחד עם מני נפתלי, דוד פלמרי וישי הדס כנגד משטרת ישראל ועיריית פתח תקווה בדרישה לאפשר את קיום ההפגנה בעיר ללא צורך ברישיון. העותרים מבקשים מבית המשפט צו על-תנאי המורה למשטרה לחזור בה מהחלטתה לאסור על קיומן של הפגנות במתחם קניון גנים בפתח תקווה וצו המורה למשטרה לחזור בה מהחלטתה לדרוש רישיון בעבור קיום ההפגנות במתחם. לדברי העותרים, אסיפה דורשת הוצאת רישיון רק כשהקהל מתכנס לשמוע הרצאה בנושא מדיני, ואילו ההפגנות הללו הן בנושא ערכי נורמטיבי - מלחמה בשחיתות.לפי העתירה, החלטת המשטרה כי לא תתיר את המשך ההפגנות, אלא תסכים לשקול בחיוב בקשה להפגנה ברישיון באזור מרוחק יותר שלא תפריע לתושבים, "איננה מידתית, איננה סבירה ואיננה חוקתית". עוד נכתב בעתירה כי"העתקת המחאה פוגעת אנושות בזכויות המפגינים וכי היא "בניגוד מוחלט להוראות החוק ולפרשנותם הסבירה, אינה מעוגנת באף כלל מכללי המשפט המנהלי, שרירותית, בלתי סבירה ועוברת על כלל ההגינות המנהלית".ובתוך כך, יו״ר הקואליציה, ח״כ דוד ביטן בירך על החלטת המשטרה: ״ההפגנה האנטי דמוקרטית של השמאל שכוונה להפעיל לחץ לא מוסרי על היועמ״ש אין לה אח ורע. מטרת בהפגנות הנגד הייתה למחות נגד חוסר המוסריות הזו ולהביא להפסקת התופעה הפסולה שנמשכה 40 שבועות תוך סבל רב שנגרם לתושבי המקום, מודה לכל פעילי הליכוד שנרתמו למאמץ".