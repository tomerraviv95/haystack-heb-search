נשיא ארצות-הברית, דונלד טראמפ, המשיך הלילה (חמישי) את הקו התוקפני שלו מהימים האחרונים כלפי קוריאה הצפונית. בשיחה בפני עיתונאים בניו-ג'רזי, אמר טראמפ כי קוריאה הצפונית צריכה "מאוד מאוד מודאגת", אם היא חושבת לתקוף את ארצות-הברית או בעלות-בריתה."אנשינו בטוחים. בעלות-בריתינו בטוחות. ואני אומר כך: עדיף שקוריאה הצפונית תתאפס, או שהם יהיו בצרות, כמו שהיו מדינות מסוימות בעולם", אמר הנשיא האמריקני.התבטאותו החריפה של טראמפ מגיעה על-רקע התבטאווית תקיפות נוספות שלו מהיומיים האחרונים. ביום שלישי טען כי "מוטב לקוריאה הצפונית שלא לאיים עוד עלינו. הם ייתקלו באש ובזעם שהעולם לא ראה מעודו". יום לאחר מכן צייץ טרמאפ בטוויטר כי ארסנל הנשק הגרעיני של ארצות הברית "חזק היום יותר מאי פעם".קוריאה הצפונית הודיעה לפנות בוקר (חמישי) כי היא מגבשת תוכנית לשיגור ארבעה טילים לטווח בינוני שינחתו כ-30 קילומטר ליד האי גואם שבחסות ארה"ב. לפי קצין בכיר בצבא קוריאה הצפונית, הצבא ישלים את התוכנית עד אמצע אוגוסט, והטילים יהיו מוכנים לשיגור כאשר המנהיג קים ז'ונג און יורה על כך.קוריאה הצפונית אף אמרה כי אזהרתו של נשיא ארה"ב דונלד טראמפ כלפיה היא "ערמת שטויות". בדיווח של סוכנות הידיעות הממלכתית במדינה נאמר על טראמפ כי "שיח אינו אפשרי עם בחור כה חסר היגיון, ורק כוח מוחלט יכול לעבוד עליו".