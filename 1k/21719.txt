"לינדזי גרהאם רודף הפרסום טען בשקר כי אני אמרתי שיש הקבלה מוסרית בין הקו קלוקס קלאן, ניאו נאצים ודוגלים בעליונות לבנה לבין אנשים כמו גברת הייר. כזה שקר מגעיל", כך פרסם היום (חמישי) נשיא ארה"ב דונלד טראמפ בחשבון הטוויטר שלו.טרמאפ המשיך וכתב כי "הציבור לומד (אפילו עוד יותר) עד כמה חסרי הגינות ה"פייק ניוז". הם לחלוטין מייצגים שלא כהלכה את מה שאני אומר על שנאה, גזענות וכיוצא בזה. בושה".במסיבת עיתונאים ביום שלישי אמר טראמפ כי "אני חושב שיש אשמה בשני הצדדים. צריך לגנות ניאו נאצים ולאומנים לבנים, אבל היו שם גם אנשים אחרים". טראמפ התייחס לדריסתה למוות של הת'ר הייר שהשתתפה בהפגנה נגד ההפגנות של קבוצות ימין קיצוני בעיר שארלוטסוויל בווירג'יניה ביום שבת. לאחר האירוע גינה טראמפ את "כל הצדדים". מאז הדריסה, נשמעה ביקורת רבה נגד טראמפ, שנמנע מלגנות ישירות את קבוצת ה"אלט רייט" שממנה הגיע הדורס - ג'יימס אלכס פילדס.