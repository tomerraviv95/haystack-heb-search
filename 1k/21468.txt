במהלך פעילות משולבת של המשטרה, לוחמי משמר הגבול וכוחות מיוחדים הבוקר (רביעי) בערי הנגב ויישובי הפזורה הבדואית, אותרו 202 שוהים בלתי חוקיים. 29 אנשים נוספים נעצרו בחשד להעסקה וסיוע לשוהים הבלתי חוקיים. בנוסף, נתפסו גם שלושה כלי נשק בלתי חוקיים.28 שוהים בלתי חוקיים נעצרו בבאר שבע, עוד 36 עוכבו לחקירה. החיפושים נערכו ב-43 בתי עסק בעיר, ובדירות בהן לנו. חשודים נוספים נעצרו במקומות אחרים בדרום. שוהים בלתי חוקיים נתפסו גם בבית מלון בים המלח, שם הם עסקו בשיפוצים ועל פי החשד גם לנו במקום. יחד עם החשודים שנעצרו עוכב גם מנכ"ל בית המלון והוא הועבר לחקירה.נגד מעסיקיהם של השוהים הבלתי חוקיים שנתפסו נפתחה חקירה ובהמשך ייבחן מתן צו סגירה מנהלי לעסקים.