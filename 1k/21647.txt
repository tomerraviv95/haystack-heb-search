מדד שנחאי העולמי, הבוחן את רמת המוסדות האקדמיים בעולם, פרסם היום (שלישי) את דירוגו השנתי. מהנתונים עולה כי רמת האוניברסיטאות בישראל בירידה בהשוואה לעומת השנה שעברה.על פי המדד, הטכניון הוא המוסד הישראלי היחיד שדורג בין 100 הראשונים - במקום ה-93 בעולם. עם זאת, בדירוג הקודם הוא הגיע למקום ה-69. האוניברסיטה העברית דורגה בין המקומות ה-101 ל-150, כאשר בשנה שעברה דורגה במקום ה-87. אוניברסיטאת תל אביב דורגה במקום בין 150 ל-200, כמו בשנה שעברה. אוניברסיטאת בר אילן ובן גוריון דורגו במקומות 500-401.מדד שנחאי מדרג את המוסדות האקדמיים בעולם על פי קריטריונים, ובהם מספר הזוכים בפרס נובל, פרסים יוקרתיים אחרים, ומספר המאמרים המדעיים שפורסמו בכתבי העת המובילים. במקומות הראשונים של המדד ניצבות האוניברסיטאות הרווארד, סטנפורד, קיימברידג' ו-MIT.בתגובה לתוצאות המדד לשנת 2017, אמר נשיא הטכניון, פרופ' פרץ לביא, כי הוא מוצא סיפוק רב בכך שהטכניון נמצא כבר חמש שנים ברשימת 100 האוניברסיטאות המובילות בעולם. עם זאת, הוא הוסיף כי הוא מביע  צער על הירידה הכללית בדירוג האוניברסיטאות בישראל. "מקבלי ההחלטות חייבים להבין שמדינת ישראל לא תוכל להישאר מעצמת מדע וטכנולוגיה בלי השקעה מסיבית בתשתיות המחקר", אמר.