מספר הנדבקים בחיידק הסלמונלה בישראל בשבועות האחרונים הוכפל בהשוואה לתקופה המקבילה בשנה שעברה. כך על פי נתוני המרכז לבקרת מחלות במשרד הבריאות, שפורסמו הערב (ראשון) לראשונה בכאן 11.קיים קושי לאתר את הגורם להתפרצות, אך במשרד הבריאות חושדים שמקור התחלואה הוא בביצים. הנתונים החריגים מעידים על כמות נדבקים גדולה יותר מזו שנרשמה בבפרשת הסלמונלה בקורנפלקס תלמה, שנחשפה בשנה שעברה.ממשרד הבריאות נמסר בתגובה כי הוא עוקב באופן שוטף יחד עם משרד החקלאות אחר מחלות שמקורן בביצים. "במשרד מבקשים להזכיר את ההנחיות לקניית ביצים: יש לקנות ביצים רק ברשתות שיווק מוכרות, שעליהן מוטבעות חותמת אחסון במקרר ותאריך תפוגה. יש לבשל או לטגן את הביצים היטב ולמנוע מגע של ביצים לא מבושלות עם מזון אחר".