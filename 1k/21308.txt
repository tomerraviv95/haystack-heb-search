אתמול (חמישי) התקיימה הפגנה ברחוב יפת ביפו בעקבות מעצרו של אחד מתושבי העיר מוקדם יותר היום. ההפגנה הסלימה להתפרעויות אלימות ולעימותים בין המפגינים למשטרה. על פי טענת המשטרה, ההפגנה הייתה בלתי חוקית, והיא התפתחה להתפרעויות שבמהלכן הושלכו אבנים לעבר השוטרים, נופצו חלונות ראווה, הוצתו פחים והכביש נחסם. המשטרה פיזרה את המפגינים ועצרה 2 חשודים בהשתתפות בהפרות הסדר.ממשטרת ישראל נמסר כי פיקוד המשטרה מקיים בשעה זו הידברות עם נכבדי הקהילה על מנת שיפעלו לשמור על השקט והסדר הציבורי.