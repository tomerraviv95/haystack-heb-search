מנהיג חמאס בעזה, יחיא סנוואר, דוחה אפשרות להסלמה בדרום. באתר אינטרנט המקורב לארגון, צוטט סינוואר אומר כי לחמאס אין עניין בעימות עם ישראל, אך אם יהיה כזה – "נכתוש אותם". עוד אמר סנוואר כי חמאס בנה ערים שלמות מתחת לאדמה ולא רק עיר אחת, כפי שסבור "האויב הישראלי".על פי הדיווח, מנהיג הארגון אמר את הדברים בפגישה סגורה שערך עם כמה עיתונאים מעזה ואתר האינטרנט שוחח עם כמה מהם לאחר הפגישה. עוד נמסר בדיווח, כי סנוואר אמר בפגישה שממשלת הצללים שהקים חמאס בעזה היא לא הסוגיה הבוערת כעת, והיא לא תפתור את שאר הבעיות הקיימות.מנהיג חמאס בעזה, יחיא סנווארלפני כשבוע אמר אלוף פיקוד הדרום, אייל זמיר, כי חמאס מורתע ועושה מאמצים לשמור על השקט ולהימנע מהסלמה. עם זאת, טען זמיר, כי הארגון ממשיך במקביל במאמצים לבניית כוחו, להתעצם ולהתכונן למערכה הבאה.בשבוע שעבר, רקטה ששוגרה מרצועת עזה התפוצצה בשטח פתוח במועצה האזורית חוף אשקלון. לא דווח על נפגעים או על נזק. צה"ל הגיב בירי פגזים אל מוצבי חמאס בצפון הרצועה.אתמול דווח כי שב"כ והמשטרה חשפו צירי כספים של חמאס, במסגרתם הועבר ממון המיועד לפעילות טרור לבני משפחותיהם של מחבלים מהארגון, ובהם מבצעי פיגועים חמורים. הצירים נוהלו על ידי אנשי חמאס השוהים ברצועת עזה, כאשר מטרתם הייתה עידוד טרור ומתן "גב כלכלי" למשפחות מחבלים.