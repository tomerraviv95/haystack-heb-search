תוניסיה מצטרפת ללבנון וקטר והופכת היום (חמישי) למדינה הערבית השלישית שאוסרת את הפצתו של הסרט ההוליוודי "וונדר-וומן" בכיכובה של גל גדות. הסרט אמור היה לעלות לאקרנים בתוניסיה בתחילת חודש יוני, אך מפלגת "א-שעב" עתרה לבית המשפט המקומי.המפלגה הלאומנית ביקשה לאסור את הקרנתו בטענה שגדות שירתה בצה"ל ואף הגנה על ישראל בעמוד הפייסבוק שלה במהלך מבצע "צוק איתן" בקיץ 2014. בית המשפט הכריע בעתירה ביום שישי, אך ההחלטה פורסמה בתקשורת המקומית השבוע, ללא נימוק פסק הדין.