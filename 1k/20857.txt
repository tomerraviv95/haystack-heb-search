בתאגיד הצוללות הגרמני טיסינקרופ מגיבים הערב (שישי) לראשונה על הפיכתו של נציג החברה בישראל, מיקי גנור, לעד מדינה. "אנו לא יודעים אם גנור ילכלך על חברת טיסינקרופ ויאשים אותה במעשים אסורים או שמא הוא ידבר רק על עצמו, על שהיה נציג החברה בישראל ושנתן או לקח שוחד בעסקה הזאת", אמר גורם בכיר בטיסינקרופ.הבכיר ציין בשיחה עם "כאן 11" את החקירה הפנימית שהחברה הגרמנית קיימה בנושא, שמסיקה שאין ראיות לעסקה מושחתת. עם זאת הוא אמר כי "צריך לקחת את החקירה הפנימית שערכנו באופן מוגבל, משום שהרשויות בישראל לא אפשרו לנו לחקור מעורבים ישראלים, כמו את מיקי גנור".אותו גורם מענקית הצוללות הכחיש את הדיווחים הבוקר בישראל על כך שיהיה עיכוב בהגעת הצוללות לישראל במידה והעסקה תצא בסופו של דבר אל הפועל.