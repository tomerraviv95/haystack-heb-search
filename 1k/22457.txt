ההנהגה החרדית בארץ התכנסה הערב (חמישי) לכינוס נדיר בירושלים, בו משתתפים שלוש מועצות גדולי התורה - אגודת ישראל של הקהילות החסידיות, דגל התורה של הציבור הליטאי וש"ס, יחד עם חברי הכנסת מהמפלגות החרדיות.הרקע לכינוס הוא הקריאה במגזר החרדי למניעת פעילות ציבורית בשבת, במה שמוגדר "חילולי שבת במרחב הציבורי בחסות הממשלה", בראשם משחקי הליגות הבכירות בכדורגל ועבודות הרכבת. כינוס דומה בו נועדו שלוש המועצות של הרבנים החרדים התקיים לפני כארבע שנים וחצי, ועסק ב"גזירת הגיוס" של לפיד.שר הדתות דוד אזולאי אמר עם הגעתו לכינוס כי ההחלטות שיתקבלו במהלך ההתכנסות יחייבו את הח"כים. "אין ספק שעצם זה שהכינוס הזה מתקיים בא להראות את חשיבות הנושא", אמר אזולאי.חבר הכנסת אורי מקלב מיהדות התורה אמר כי הוא איננו מעריך שההחלטות בכינוס ייצרו משבר פוליטי ויערערו את יציבות הממשלה. "לא נראה לי שזה הולך לכיוון של משבר אלא למניעת הפגיעה בשבת. עצם הכינוס מעלה את כבוד השבת". לדבריו, ראש הממשלה "היה דרוך לקראת הישיבה הזאת, והעביר מסרים באמצעות מעשים".חבר הכנסת מנחם אליעזר מוזס נשאל האם הממשלה בסכנה, והשיב בשלילה: "יש לחרדים ממשלה טובה מזאת?"