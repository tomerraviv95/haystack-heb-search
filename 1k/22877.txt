ראש הממשלה בנימין נתניהו נאם הלילה (שלישי) בעצרת הכללית של האו"ם בניו יורק, והתייחס לאיומים מטהראן. הוא פנה למנהיג העליון של איראן ואמר: "יש לי מסר פשוט לאייתואללה חמינאי: האור של ישראל לא ייעלם לעולם. נצח ישראל לא ישקר. מי שמאיים עלינו בהכחדה, שם את עצמו בסכנה אמיתית". דבריו זכו למחיאות כפיים באולם.נתניהו פנה בפרסית לעם האיראני ואמר: "אתם לא אויבינו". הוא הוסיף: "יום אחד, חבריי האיראנים, תהיו חופשיים ממשטר הרשע, והידידות בין שני העמים העתיקים שלנו תפרח".נאום נתניהו באו"ם:נתניהו התייחס גם לעמדתו של הנשיא טראמפ ולנאומו מספר שעות לפני כן בעצרת האו"ם בו כינה את הסכם הגרעין "בושה לארה"ב". ראש הממשלה הודה לנשיא על תמיכתו ואמר: "אני מעריך את מחויבות הנשיא לעמוד לצידנו. יחד נוכל לעמוד מול הסכנות שמציבה בפנינו איראן".נתניהו נואם מול העצרת הכללית (צילום: אי-פי)בתחילת דבריו, תיאר נתניהו את מה שכינה "מהפכה במעמדה של ישראל בקרב מדינות העולם". לדבריו, הוא ביקר ב-6 יבשות במהלך השנה האחרונה, ופגש מאות מנהיגים וראשי חברות שהכירו בתרומה שישראל יכולה לתת להם. הוא ציין את ביקורו של הנשיא האמריקני דונלד טראמפ בישראל, וכן את ביקורו של ראש ממשלת הודו מודי, ואת ביקורו במדינות אמריקה הדרומית. הוא הוסיף כי היה רוצה לבקר גם באנטארטיקה, משום ש"שמעתי שפינגווינים גם רוצים להתקרב לישראל". ראש הממשלה מנה החלטות שהתקבלו במוסדות האו"ם נגד ישראל, בהם החלטה של ארגון הבריאות של האו"ם שאימץ החלטה סורית נגד ישראל. "סוריה הורגת מאות אלפי אזרחיה כשישראל מספקת טיפול מציל חיים לאלפי סורים. זה אבסורד". הוא התייחס גם להחלטת אונסק"ו להכיר בקבר בחברון אתר מורשת פלסטינית. "זה גרוע מפייק ניוז, זה פייק היסטוריה", אמר נתניהו.נתניהו ורעייתו מגיעים לעצרת הכללית (צילום: אי-פי) הוא הוסיף כי יש סימנים זהירים של שינוי, גם במוסדות הבינלאומיים. "אני מעריך את דבריו של מזכ"ל האו"ם אנטוניו גוטרש לפיה הכחשת קיומה של ישראל היא אנטישמיות". הוא הוסיף כי השינוי החיובי קורה הודות לנשיא טראמפ ולתמיכתו הבלתי מעורערת בישראל. הוא הודה הודה לו ולשגרירת ארה"ב באו"ם ניקי היילי: "תודה על אמירת האמת על ישראל".בחלקו העיקרי של הנאום נגע נתניהו בסוגיית האיום האיראני ואמר: "כאן חייבים להגיד את האמת על איראן, כפי שעשה הנשיא טראמפ". לדבריו, האזנתי לאין ספור נאומים כאן, ואף אחד מהם לא היה חד וקוהרנטי כמו נאומו של הנשיא. הוא פשוט קרא להסכם הגרעין 'מבוכה', ואני לא יכול להסכים איתו יותר".דברי נתניהו הערב, לפני נאומו:אזרחי ישראל, אני תמיד מתרגש כשאני מביא את דברכם בפני אומות העולם כאן באו״ם. היום אגיד כאן דברים ששליט איראן והעם באיראן יזכרו תמיד. pic.twitter.com/Sn5Zvk4WKW

לפי נתניהו, "לפני שנתיים הסברתי כאן למה הסכם הגרעין עם איראן לא רק שלא חוסם את דרכה לפצצה, אלא דווקא סולל עבורה את הדרך. בהגבלות שהוטלו על איראן נקבע שהן יוסרו אוטומטית בתוך כמה שנים. זה אומר שזה לא יקרה בעקבות הפחתת באגרסיבות של איראן, אלא רק משינוי קטן בלוח השנה. אני הזהרתי שכסעיף השקיעה הזה הזאת יגיע, יוטל צל כבד על כל המזרח התיכון והעולם כולו. אז, בגלל שאיראן תהיה חופשייה להעשיר אורניום בקנה מידה תעשייתי, מה שיציב אותה על הסף לפיתוח נשק גרעיני מאסיבי"."לכן אמרתי שאיראן לא תגיע לפצצה אחת בהפרת ההסכם, אלא תוכל לבנות פצצות רבות באמצעות שמירה על ההסכם הזה", אמר נתניהו.ראש הממשלה התייחס למשבר הגרעין עם קוריאה הצפונית ואמר: "במהלך החודשים האחרונים ראינו כמה מסוכנות יכולות להיות אפילו מעט כלי נשק בידי משטר סורר. עכשיו דמיינו מאות כלי נשק גרעינים בידיה של האימפריה האיסלאמית של איראן, עם כוונה לשגר אותם לכל מקום בעולם"."אני ידוע שיש אנשים שמגנים על העסקה המסוכנת עם איראן, וטוענים שהיא תמנע ממנה להגיע לפצצה. זה בדיוק מה שאמרו על ההסכם הגרעיני עם קוריאה הצפונית וכולנו יודעים לאן זה הגיע. אם שום דבר לא ישתנה, זה בדיוק מה שיקרה עם הסכם הגרעין הזה. ולכן עמדתה של ישראל היא פשוטה: תקנו את ההסכם הזה, או בטלו אותו"."מעל הכל אנחנו צריכים לעצור את פיתוח הטילים הבליסטיים של איראן, ולעצור את האגרסיביות הגוברת באזור"."הרבה תומכים של ההסכם חושבים שהוא ימתן את איראן ויהפוך אותו לחברה בקהילה הבינלאומית, אני הזהרתי שכשהסנקציות יוסרו, איראן תתנהג כמו נמר משוחרר, וזה בדיוק מה שהיא עושה היום".נאום טראמפ:כאן פנה ראש הממשלה לחמינאי וכינה אותו "הדיקטטור של איראן". הוא הוסיף: "אורה של ישראל לא ייכבה לעולם", ואמר בעברית "נצח ישראל לא ישקר". "אלו שמאיימים עלינו בהשמדה שמים את עצמם בסכנה גדולה. ישראל תגן על עצמה עם בכוח הצבאי ומלוא העוצמה של הנחישות שלנו. אנחנו נפעל כדי למנוע מאיראן לבסס כוחות צבא בסוריה, נפעל למנוע ממנה לייצר נשק קטלני בסוריה או בלבנון שיכוון נגדנו, ונפעל למנוע מאיראן לפתוח חזית בגבול לאורך הגבול הצפוני שלנו".נתניהו פנה לעם באיראן ואמר בפרסית: "יש לי מסר לאנשים באיראן: אתם לא אויבינו, אתם חברינו. יום אחד, חבריי האיראנים, אתם תשוחררו ממשטר הרשע שמאיים עליכם, תולה הומוסקסואלים, כולא עיתונאים, מענה אסירים פוליטיים ויורה בנשים חפות מפשע. ואז, אזרחי איראן, כשיום שחרורכם יגיע, החברות בין העמים העתיקים שלנו תפרח שוב".ראש הממשלה הזכיר את שיתוף הפעולה עם מדינות ערב, והזכיר את פגישתו עם נשיא מצרים סיסי. לדבריו, ישראל חותרת להגיע לשלום עם כל שכנותיה הערביות ועם הפלסטינים.כשעה לפני הנאום פרסם נתניהו סרטון בעמוד הטוויטר שלו בו פנה לאזרחי ישראל ואמר: "אני תמיד מתרגש כשאני מביא את דבריכם בפני אומות העולם, והיום אגיד דברים שאני מאמין ששליט איראן וגם העם באיראן יזכרו תמיד".מוקדם יותר התייחס נתניהו לנאומו של נשיא ארצות הברית דונלד טראמפ בעצרת, שבו כינה את הסכם הגרעין עם איראן "בושה", ואיים בהשמדת קוריאה הצפונית. "בלמעלה מ-30 שנות היכרותי עם האו״ם, לא שמעתי נאום יותר אמיץ ויותר חד", אמר. "טראמפ אמר את האמת על הסכנות האורבות לעולם, וקרא להתייצב מולן בעצמה כדי להבטיח את עתיד האנושות".נאומו של הנשיא האמריקני, הראשון שנשא בעצרת בניו יורק, התאפיין בטון תוקפני כלפי יריבותיה של וושינגטון - קוריאה ואיראן - וללא התייחסות לישראל ולפלסטינים. בתחילת דבריו אמר טראמפ כי "יש מדינות סוררות שחברות בארגון הזה התומכות טרור שמאיימות בנשק קטלני על העולם. זה תלוי בנו האם נצעד קדימה או נלך לאבדון".הוא חזר על עיקרי מדיניותו, ולפיהם "ארצות הברית לא מנסה לכפות את דעתה על העולם, אלא להוות דוגמה. כנשיא ארצות הברית אני אשים את ארצות הברית במקום הראשון, וכך גם אתם צריכים לשים את המדינה שלכם בעדיפות ראשונה". טראמפ הצהיר כי "אם לא תהיה ברירה, ארצות הברית תאלץ להשמיד את קוריאה הצפונית". הוא כינה את שליטה שח המדינה המבודדת קים ג'ונג און "איש הטילים".בנוגע לאיראן אמר טראמפ כי הסכם הגרעין בין המעצמות לאיראן הוא "אחת העסקאות הגרועות" עליה חתומה ארצות הברית שמהווה "מבוכה גדולה".  הוא הוסיף: "לא נוכל לתת לממשל הרצחני להמשיך עם הפעילות שלו. לא נסכים לכך שתהיה לו אפשרות אחזקה של נשק גרעיני. לא שמעתם את הסוף בעניין הזה, תאמינו לי".הנשיא האמריקאי דיבר גם על מעמדו של האו"ם כמוסד. "האו"ם צריך רפורמות. הוא ארגון בירוקרטי. אנחנו משלמים יותר מכולם - אבל אם הארגון היה מביא תוצאות, זה היה שווה. צריך שהאו"ם יתן ייצוג יותר טוב למי שצריך מאשר המצב הנוכחי".מזכ"ל האו"ם, אנטוניו גוטרש, פתח מוקדם יותר את העצרת הכללית של האו"ם. הוא דיבר בין היתר על המתיחות בחצי האי הקוריאני וקרא שלא להיגרר לעימות צבאי עם הדיקטטורה המסוגרת. "הפתרון לקוריאה הצפונית חייב להיות דיפלומטי", אמר.