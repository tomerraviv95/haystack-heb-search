מנכ"ל משרד הביטחון, אודי אדם, הוא בכיר מערכת הביטחון ששמו נקשר לתיק הרכש הביטחוני, במרכזו ניסיון הטיית המכרז של משלחת הרכש לארצות הברית. הפרשן הבכיר מוטי גילת, שחשף את הפרשה, פרסם הערב (ראשון) לראשונה כי בנו של אדם מועסק אצל אחד המועמדים במכרז הניהול של מחסני שינוע הרכש הביטחוני בין ישראל לארה"ב, מיליונר ישראלי, שמנוע מלהשתתף במכרז בשל היותו ישראלי. לפי הפרטים, אדם אסר על מנהל הרכש במשרד הביטחון, גידי גופר, להגיע לפגישה במשרד מבקר המדינה, לאחר שגופר שלח למבקר מכתב ובו תיאר את ניסיון הטיית המכרז אליו נחשף.על-פי הפרטים, למחסני השינוע שנוהלו שנים על-ידי משפחה יהודית אמריקאית ללא מכרז, הוצא מכרז ניהול בו התערבו גורמים שונים בניסיון לגרום להטייתו. כך, המיליונר שמעסיק את בנו של אדם, פנה לח"כ איתן כבל, ברקע להיותו חבר מפלגת העבודה, בבקשה שיסייע בהוצאת המכרז. כבל, שלא ידע שבנו של אדם מועסק אצל המיליונר,  פנה למנכ"ל המשרד לשעבר דן הראל וכן למנכ"ל הנוכחי אדם.בשבוע שעבר חשף מוטי גילת כי המשטרה פתחה בחקירה בעקבות המכתב ששלח גופר למבקר המדינה. כמו כן חשף כי גופר שלח קודם את המכתב לממונה על הביטחון במערכת הביטחון, אך שם לא מיהרו לחקור את התלונה ביסודיות. לאחר מכן פנה גופר למשרד מבקר המדינה, וזה העביר את התיק לטיפול המשטרה בליווי בכיר מפרקליטות המדינה.ממשרד הביטחון נמסר בתגובה: "את המכרז להפעלת המרכז הלוֹגיסטי של מערכת הביטחון בארה"ב מנהל צוות מקצועי בכיר, בראשות ראש משלחת הרכש בניו-יורק. הצוות בחן כ-20 חברות אמריקניות גדולות ורב-לאומיות. לשלב האחרון הִגיעו 4 חברות אחסון ושינוע, בהן שתיים בין לאומיות גדולות. בניגוד לנטען, החברה הישראלית שדווח עליה אינה אחת מהן ולא מוזכרת במַעַנים שהתקבלו מהחברות האמריקניות.גיבוש המפרט הטכני נועד להגביר את התחרות, לאפשר לכמה שיותר חברות להשתתף במכרז ולהימנע ממצב של מתמודדת יחידה. כל טענה או פרשנות אחרת לְהחלטה זו טועה ומטעה. מר גידי גופר היה שותף לגיבוש הדרישות הטכניות, אך בשום שלב לא היה אחראי לניהול המכרז. הטענה הנוגעת להנחיה, כביכול, שלא לשתף פעולה עם מבקר המדינה אינה מוכרת לנו ואינה נכונה. בנו של אלוף במיל' אודי אדם מוֹעֹסק בחברה שדיווחתם עליה במשרת סטודנט מאז שנת 2015 (שנה לפני מינוי אדם לתפקיד) ואינו קשור בשום צורה שהיא לנושא. ח"כ איתן כבל מסר בתגובה: פעלתי בתום לב, כמתחייב מתפקידי הציבורי, וְשלחתי מכתב למנכ"ל הקודם של המשרד דן הראל, ולמנכ"ל הנוכחי אודי אדם. איש העסקים שבו מדובר לא סיפר לי שבנו של המנכ"ל הנוכחי מועֹסק בחברה שלו, כמו שלא סיפר לי כי שותפו בחברה הוא בנו של בכיר ביותר לשעבר בחברה.