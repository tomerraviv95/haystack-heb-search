דובר צה"ל פרסם הערב (שלישי) שני סרטונים שבהם נראים פעילים של חיזבאללה מתצפתים על ישראל ואוספים מידע במסווה של ארגון "ירוק ללא גבולות", המצהיר שפעילותו היא למען איכות הסביבה. מדובר במסווה אזרחי לפעילות מודיעינית של הארגון, שנועדה לפגוע בישראל.בסרטון הראשון נראות תמונות של אנשים השייכים לארגון ואף תמונה של מנהיג חיזבאללה חסן נסראללה משתתף בפעילות של הארגון הירוק. לפי דובר צה"ל, חיזבאללה מצליח לשמור על חשאיות בעזרתו של צבא לבנון, שמתריע בפני הארגון כשמגיעה ביקורת של יוניפי"ל.בסרטונים הבאים נראת פעילות חזבאללה בדרום לבנון. הסרטונים מוכיחים כי חזבאללה פועל בניגוד להחלטה 1701 של מועצת הביטחון של האו"ם @RoySharon10 pic.twitter.com/ypJlcSDHZA

בסרטון השני נראה מערך האיסוף של חיזבאללה בדרום לבנון - שני פעילים שנצפו בעת שאספו מודיעין על ישראל ופרטיהם מופיעים בסרטון. עוד ניתן לראות מפות ותמונות המעידות על תוואי הפעילות של הארגון בסמוך לגבול.סרטון נוסף בו נראת פעילות איסוף מודיעין של ארגון חזבאללה, סמוך לגבול עם ישראל. פעילות חזבאללה מפרה את החלטה 1701 של מועצת הביטחון של האו"ם pic.twitter.com/PQ5oQbZ8Wv

