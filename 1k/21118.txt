לבית משפט השלום בירושלים הוגש הבוקר (ראשון) כתב אישום נגד ארבעה בגין סרסרות למעשי זנות, הבאת אדם לעיסוק בזנות, פרסום שירותי זנות ועבירות נוספות. שלושה מהנאשמים הם בני משפחה ונאשם נוסף הוא תושב בית ג'אלה.על פי כתב האישום אלן לוינסקי, בן זוגה ששי לב ואימה אירינה שצ'פינין, החזיקו והפעילו בתי בושת בדירות שכורות ברחוב יפו בירושלים. השלושה פעלו לגיוס נשים לעסוק בזנות באמצעות נשים אחרות שעבדו שם ובאמצעות פרסום הצעות עבודה באתרים שונים באינטרנט. אדם נוסף, מואשם בכך שהביא את שכנתו לעסוק בזנות לאחר שסיפרה לו כי מצבה הכלכלי קשה מאוד.שלושת בני המשפחה קיבלו לידיהם מחצית מכספי האתנן שקיבלו הנשים עבור שירותי הזנות. הנאשם הרביעי קיבל חלק מהאתנן ששולם עבור שכנתו.