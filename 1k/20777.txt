יו"ר ההסתדרות אבי ניסנקורן מתייצב לצד עובדי התעשיה האווירית החשודים בפלילים. ההסתדרות הגישה היום (רביעי) לבית הדין האזורי לעבודה בתל אביב בקשה להחזיר את העובדים - ובהם יאיר כץ, בנו של שר הרווחה חיים כץ -  לעבודה בארגון. בתביעה מצוין כי ניסנקורן פנה באופן אישי למנכ"ל התעשייה האווירית יוסי וייס.בתביעה, מאמצת ההסתדרות באופן מוחלט את גרסת החשודים באשר להתפקדויות לליכוד. "עידוד העובדים להתפקד למפלגות היא פעילות בעל ערך חברתי חשוב המעודדת ערכים של דמוקרטיה והזכות לבחור", נכתב.בקשת ההסתדרות להשיב את עובדי התעשייה האווירית לעבודההחשודים המושעים שבו בשבוע שעבר לפעילות בוועד, לאחר שהורחקו מהתעשייה האווירית במסגרת חקירת המשטרה. למושעים, ובהם יו''ר הוועד אהוד נוף וכץ הבן, חיכה שלט שבירך אותם.על פי החשד, המושעים ומעורבים נוספים איימו על עובדים בתעשייה האווירית כי אם לא יתפקדו לליכוד מעמדם ייפגע. בידיהם של חוקרי יחידת להב 433 של המשטרה מסמכים המעידים לכאורה על כך שבתעשייה האווירית ניהלו "רשימות שחורות" של עובדים שלא התפקדו לליכוד. לטענת החוקרים זוהי אחת ההוכחות כי עובדים היו תחת איומי פיטורים אם לא יתפקדו למפלגה. לאחרונה נחקר באזהרה השר כץ, שהיה יו"ר ועד העובדים של התעשייה האווירית במשך כ-20 שנה. ועד עובדי התעשייה האווירית בקבלת פנים לחשודים ובהם יאיר כץ (עומד חמישי מימין), בשבוע שעברהחקירה הנוכחית היא חלק מפרשה רחבה יותר. היחידה הארצית לחקירות הונאה (יאח"ה) מנהלת חקירה מקיפה בחשד לפרשות שחיתות בתעשייה האווירית. בין היתר נבדק אם בכירים בחברה לקחו שוחד מספקים בעבור לתנאים מועדפים במכרזים.מההסתדרות נמסר בתגובה: "חזקת החפות עומדת לכל אזרח ולכל עובד וגם חברי ועד זכאים לחזקה זאת".