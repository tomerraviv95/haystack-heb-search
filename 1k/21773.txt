משטרת פינלנד עצרה חמישה בני אדם ממוצא מרוקני בחשד למעורבות בפיגוע אמש (שישי) בעיר טורקו, בו נרצחו שני בני אדם ונפצעו שמונה. המשטרה הפינית טרם הכריזה על האירוע כפיגוע טרור, אך הודיעה היום כי הוא נחקר לפי החשד כי מדובר באירוע לאומני.החשוד בביצוע הפיגוע הוא צעיר בן 18 ממוצא מרוקני. הוא נעצר בזירת האירוע לאחר ששוטרים ירו לעברו ופצעו אותו ברגלו. התקשורת במדינה ציטטה גורם שציין כי בקשת המקלט של הצעיר נדחתה. המשטרה הפינית לא הגיבה לטענה וציינה כי החשוד, שהגיע לפינלנד בשנה שעברה, היה בתהליך הגשת מקלט. מדובר במתקפה בלתי שגרתית במדינה הנורדית השלווה, שהוקרה על ידי הפורום הכלכלי העולמי כמדינה בטוחה בעולם.