נשיא ארה"ב, דונאלד טראמפ, החליט הערב (שלישי) להיפרד ממנהל התקשורת, אנתוני סקראמוצ'י, שמונה לתפקיד לפני 11 ימים בלבד. על פי כמה דיווחים, הצעד ננקט לבקשתו של ראש הסגל הנכנס, ג'ון קלי.במהלך כהונתו הקצרה הספיק סקראמוצ'י לעמוד במרכז שערוריה גדולה בבית הלבן, כשצוטט מתייחס לראש הסגל לשעבר ריינס פריבס בשפה וולגארית ומשפילה. בסוף השבוע האחרון צוטט סקראמוצ'י בעיתון "הניו-יורקר", תוקף את פריבוס, ואף איים לפטר חברים נוספים בצוות התקשורת של טראמפ. בעקבות הפרסום התנצל סקראמוצ'י על הדברים בציוץ בחשבון הטוויטר שלו. הוא כתב כי "אני נוטה להשתמש בשפה ציורית. אצא מהזירה הזו, אבל לא אסוג מהמאבק שלי למען האג'נדה של הנשיא טראמפ".I sometimes use colorful language. I will refrain in this arena but not give up the passionate fight for @realDonaldTrump's agenda. #MAGA

סקראמוצ'י הוא הבכיר השלישי שעוזב את הבית הלבן ב-11 הימים האחרונים. קדמו לו הדובר, שון ספייסר וראש הסגל, ריינס פריבוס.בהודעה מטעם הבית הלבן נאמר כי "מר סקרמוצ'י הרגיש שמוטב לתת לג'ון קלי התחלה נקייה ככל האפשר, ואת היכולת לבנות צוות משלו".לפי גורמים בבית הלבן, ההחלטה לפטר את סקראמוצ'י נעשה בסיכום עם יועציו הבכירים של הנשיא דונלד טראמפ, כולל חתנו ג'ראד קושנר.