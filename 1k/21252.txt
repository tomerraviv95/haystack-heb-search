נשיא ארה"ב דונלד טראמפ נאלץ לאשר היום (רביעי) את החוק שמטיל סנקציות חדשות על רוסיה. טראמפ חתם על החוק ותקף אותו: "הסנקציות האלה פגומות לחלוטין. חתמתי עליו כי הקונגרס הכניס סעיפים בניגוד לחוקה ולמעשה לא השאיר לי ברירה".הסעיף בחוק אשר נוגע להחמרת העיצומים נגד רוסיה עורר מחלוקת וטראמפ התנגד לו בעבר. בנוסף, הוטלו סנקציות על איראן ועל קוריאה הצפונית.החוק אושר ברוב עצום בשני בתי הקונגרס האמריקני, לאחר שזכה לתמיכתם של נבחרי ציבור משתי המפלגות. החוק מחייב את הממשל להטיל סנקציות, ואינו מאפשר לנשיא לבטל את ישום את יישומו.סגן נשיא ארה"ב מייק פנס אמר כי "הנשיא טראמפ מאמין כי למרות התסכול שאנו חשים בנוגע להגבלת כוחו בנושאי חוץ על ידי הקונגרס, החוק הזה מחזק את המחויבות של הנשיא להמשך הסנקציות על רוסיה ולהבהיר שההתנהגות שלהם היוצרת חוסר איזון אינה מקובלת מבחינת ארה"ב".שגריר רוסיה באו"ם, ואסילי נבנזיה, התייחס לחתימה על החוק ואמר כי אמנם הסנקציות החדשות שהטילה ארה"ב על רוסיה יפגעו ביחסים ההדדיים בין המדינות, אך לא ישנו את המדיניות הרוסית: "מי שחשבו שהחוק הזה יגרום לנו לשנות את המדיניות שלנו טעו. הם היו צריכים לדעת יותר טוב, שלא נתקפל, שלא נישבר. מדובר בפגיעה ביחסים אך נמשיך לשתף פעולה במצב הקיים במטרה שהוא ישתנה יום אחד".