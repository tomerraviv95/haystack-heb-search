במסגרת המאמצים המדיניים להשיב את גופותיהם של הדר גולדין ואורון שאול מידי חמאס, הגיעו אמש (שישי) לאה ושמחה גולדין לסבב פגישות דיפלומטיות במטה האו"ם בניו יורק.בסוף השבוע נפגשו בני משפחת גולדין, בליווי שגריר ישראל באו"ם דני דנון, עם שגרירים ממספר מדינות, בהן אוקראינה, פרו ופולין, וכן קיימו מפגש עם נציגים בכירים משורה של מדינות החברות במועצת הביטחון וממדינות מערביות נוספות. במהלך המפגש סיפרו בני הזוג גולדין על נסיבות חטיפתו של הדר.המאמץ הדיפלומטי של משפחת גולדין והשגריר דנון נועד לגרום להגברת הלחץ על חמאס מצד האו"ם והמדינות החברות בו. שמחה ולאה גולדין פנו לדיפלומטים וביקשו מהם להעלות את הנושא לסדר היום הבינלאומי.״הדר נהרג ונחטף על ידי החמאס במהלך הפסקת אש הומניטרית שיזם האו״ם ואנו מצפים שהקהילה הבינלאומית תשא באחריות להחזירו לקבורה בישראל. החמאס מחזיק בהדר ואורון בניסיון לסחוט את ישראל כדי שתשחרר טרוריסטים מורשעים, המצב הנורא בו הוא מונע ממשפחתו לקבור את בנה הוא עוול הומניטרי שהקהילה הבינלאומית צריכה לפעול כדי לסיים אותו. כפי שהקהילה הבינלאומית מעניקה סיוע הומניטרי לרצועת עזה כך אנו מצפים שתדרוש מהחמאס ותפעיל עליו לחץ כדי להחזיר את בנינו הביתה", אמרו בני משפחת גולדין.השגריר דנון אמר כי "הדר ואורון מוחזקים באכזריות כבר למעלה משלוש שנים על ידי ארגון טרור שפל, אסור שאף דמוקרטיה תישאר אדישה למצב הזה". דנון הוסיף: "הקהילה הבינלאומית צריכה להתערב ולפעיל את כובד משקלה על החמאס כדי להחזיר אותם לישראל. אנו לא נשקוט עד שנשיב אותם לקבורה ראויה בישראל."