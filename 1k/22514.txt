אישה בת 35 נורתה למוות היום (ראשון) במג'ד אל-כרום. צוות מגן דוד אדום שהוזעק לזירה קבע את מותה של היבא מנעא, שנורתה על ידי אלמוני שנמלט מהמקום.מפרטים ראשונים עולה כי מנעא נורתה בעת שיצאה מגן ילדים שבו עבדה. החשוד בירי נמלט מהמקום בכלי רכב והמשטרה מחפשת אחריו.שופט בית משפט השלום בנצרת דליה שרון גרין נענתה לבקשת המשטרה והוציאה צו איסור פרסום על פרטי חקירת האירוע. הצו יהיה בתוקף עד 17 בספטמבר.בחודש שעבר נמצאה גופת אישה ועליה סימני כוויות, בחורשה בסמוך לתל עדשים, מרחק כמה קילומטרים מעפולה. הגופה נמצאה ליד כלי רכבה של האישה, תושבת האזור. בית משפט השלום בנצרת הוציא צו איסור פרסום על כל פרטי חקירת האירוע.  