עד המדינה בתיק 3000, מיקי גנור, סיים להעביר את רובם המוחלט של החומרים שהתחייב להעביר. בחדשות הערב (רביעי) דווח כי כעת שוקלים במשטרה לשחררו ממעצר בית כבר ביום ראשון הקרוב וכן להסיר את שאר המגבלות, מלבד איסור היציאה מהארץ.לגנור, הישן בדירה במרכז הארץ, הוצמדו שני מאבטחים. האבטחה קיימת לא בשל חשש לחייו אלא בגלל חשש שגורמים שונים ישפיעו על עדותו המרכזית.גורם בתיק אמר כי "לא היה שקל מכספי השוחד שהעביר לכאורה גנור שלא היה מתועד וממוסמך. כל הכספים שהוא העביר הוסוו כשירותי ייעוץ. אין סכום שגנור הוציא במזומן. הוא איש מסודר מאד וזו אחת הסיבות שנפתחה בפניו האופציה להיות עד מדינה".בתוך כך, מפרטי חקירת גרי חכים, גיסו של השר יובל שטייניץ, עולה כי הוא אינו קשור לפרשת הצוללות עצמה או לעסקאות בטחוניות. הוא נחקר על שירותים שנתן לו צחי ליבר במסגרת בדיקת העברות הכספים, והראיות בשלב זה נגדו לא ברמה גבוהה.