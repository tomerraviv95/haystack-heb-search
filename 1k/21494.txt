בחמאס הגיבו היום (חמישי) בביטול לחשיפת הפרטים על מתווה המכשול שמקימה ישראל בגבול עם רצועת עזה. "האיומים של ישראל לא מפחידים אותנו", אמר דובר חמאס, חאזם קאסם. "נמשיך להחזיק ברשותנו את כל אמצעי ההתנגדות האפשריים".הדובר הדגיש כי פניה של חמאס אינם להסלמה מול ישראל, אך התנועה לא תחשוש מעימות אם תידרש לכך. "כל הצעדים שהכיבוש מבצע לעולם לא יספקו לו ביטחון כל עוד הוא ממשיך לכבוש את ארצנו ולהטיל מצור על עמנו", הוסיף קאסם.מהפרטים שחשף צה"ל הבוקר עולה כי המכשול יורכב מחומת בטון עבה בגובה שישה מטרים ובעומק עשרות מטרים. החומה, שתוקם לכל אורך הגבול עם הרצועה, תכיל חיישנים שיאתרו מנהרות חדשות או קיימות. בנוסף, צה"ל הציג מידע לפיו חמאס משתמש בבתי מגורים ומבנים ציבוריים ברצועה לחפירת פתחי מנהרות. אלוף פיקוד הדרום, אייל זמיר, אמר בשיחה עם כתבים כי "המכשול מול רצועת עזה בנו ייבנה, גם במחיר מערכה מוצדקת מבחינתנו מול חמאס". הוא הוסיף: ״נהפוך את תשתית המנהרות למלכודת מוות. בית שיש בו תשתית מנהור הוא מטרה צבאית לגיטימית".גבול ישראל ורצועת עזה (צילום: יונתן זינדל, פלאש 90)