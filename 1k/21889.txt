הלשכה המרכזית לסטטיסטיקה פרסמה היום (שלישי) נתונים באשר לתאונות דרכים שהתרחשו בחודש יולי. מהנתונים עולה כי בחודש שעבר נרשמו על ידי משטרת ישראל 1,029 תאונות דרכים עם נפגעים, מהן 32 תאונות קטלניות ו- 120 תאונות עם פצועים קשה. עוד עולה מהנתונים, כי בתאונות אלו נפגעו 1,957 איש, מהם 41 הרוגים ו-145 פצועים קשה.היום התרחשו ארבע תאונות דרכים בכבישי ישראל, בהן נפצעו עשרות בני אדם. ב-15:47 התקבל דיווח על משאית עם חלקי מנוף שפגעה בגשר לה גווארדיה בכביש איילון, לכיוון דרום. לא היו נפגעים ולא נגרם נזק לגשר.התנגשות המשאית בגשר לה גווארדיה (צילום: דוברות המשטרה)עשר דקות לאחר מכן דווחה משטרת ש"י על תאונה בצומת אלמוג בכביש 1. חובשים ופאראמדיקים של מד"א, בסיוע כוח רפואה של צה"ל, העניקו טיפול רפואי ופינו לבתי החולים 6 פצועים, בהם ארבעה ושני פצועים בינוני. שני פצועים נוספים פונו עצמאית לבית החולים שערי צדק.התאונה בכביש 1 (צילום: דוברות המשטרה).ב-16:13 התרחשה תאונה בכביש 4, בסמוך למחלף יבנה. בתאונה נפצעו קל שניים.כחצי שעה לאחר מכן התרחשה תאונת דרכים בין שתי מכוניות באזור ים המלח. בתאונה נפצעו שישה בני אדם; ארבעה קשה ושניים בינוני.