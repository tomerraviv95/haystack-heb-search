עיתון ה"וושינגטון פוסט" מדווח הבוקר (שני) כי החברה של נשיא ארצות הברית, דונלד טראמפ, הייתה מעוניינת בעסקת נדל"ן במוסקבה, בירת רוסיה, בסוף 2015 ובתחילת 2016. כלומר, בראשיתה של מערכת הבחירות לנשיאות ארצות הברית.על פי המקורות שצוטטו בכתבה, המשקיעים והחברה של טראמפ חתמו על מכתב כוונות לפיו בכוונתם לבנות מגדל טראמפ במוסקבה, אך הפרוייקט ננטש לפני ינואר 2016, בדיוק לפני תחילת הפריימריז במפלגה הרפובליקנית, היות שלא קיבל אישורים ואדמה.מחילופי המיילים בין הצדדים עולה כי איש הנדל"ן פליקס סאטר, יליד רוסיה, הפציר בדטראמפ להגיע לביקור במוסקבה כדי לחתום על העסקה - שכללה בניית מגדל ענק בעיר לצרכי מסחר ומגורים. בחילופי האי-מיילים בין השניים אף כתב איש הנדל"ן הרוסי כי בכוחו לשכנע את נשיא רוסיה, ולדימיר פוטין, לומר על טראמפ "דברים נהדרים".עוד כתב פליקס סאטר לטראמפ, כי הוא משוכנע שהשניים יחגגו חגיגה כפולה בזמן הקרוב - הן את בניית מגדל טראמפ הענק ברוסיה, והן את זכייתו של טראמפ בבחירות לנשיאות ארצות הברית. עם זאת, איש העסקים דאג ונשיא ארצות הברית בהווה לא נסע והעסקה כאמור לא בוצעה.