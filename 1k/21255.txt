התקדמות במגעים לחתימה על הסדר עד מדינה עם ארי הרו, שהיה ראש הסגל של נתניהו. לחדשות הערב נודע היום (רביעי) כי מעיקרי הדברים שמסר הרו במסגרת המגעים להסדר, המידע בידיו נתפס "משמעותי". בתמורה לעדותו הוא הוא יזכה להקלה בעונשו, ומסתמן כי לא יירצה עונש מאסר בפועל.אמש פרסמנו כי עיקר המידע שהרו מתכוון להביא הוא בתיקי 1000 - תיק המתנות, ואף בתיק 2000 - תיק השיחות עם מול ידיעות אחרונות. יתכן שימסר גם מידע בתיק הצוללות, אך לא בטוח שמדובר במידע משמעותי.מטעם לשכת ראש הממשלה נמסר בתגובה: "לא יהיה כלום כי אין כלום".הרו מנהל מגעים עם הפרקליטות להפיכתו לעד מדינה, לאחר שהתחזקו החשדות בתיק שהוא עצמו חשוד; המשטרה המליצה להעמידו לדין לפני כחצי שנה בעבירות של שוחד, מרמה, קשירת קשר לפשע והלבנת הון.במרכז החשדות נגד הרו נמצאת עסקה בה מכר חברת ייעוץ בבעלותו, כחלק מהסדר ניגוד העניינים לו היה מחויב במסגרת תפקידו. המשטרה חשדה כי העסקה הייתה פיקטיבית, וכי הרו המשיך להיות מעורב בענייני החברה גם לאחר המכירה.בהודעת המשטרה נאמר: "במסגרת הסדר ניגוד עניינים עליו חתם הרו לקראת כניסתו לתפקיד ראש סגל לשכת רה"מ, התחייב הרו למכור חברה שהיתה בבעלותו ולא לעסוק בעניינים הנוגעים לה. ממצאי החקירה מצביעים על כך שמכירת החברה היתה למראית עין בלבד באמצעות מצג שווא, בעוד שבפועל המשיך להחזיק בה, להינות מרווחיה ולקדם את ענייניה במסגרת תפקידו הציבורי".