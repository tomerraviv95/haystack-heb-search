התגובות לנאומו של ראש הממשלה בנימין נתניהו הערב (רביעי) בכנס התמיכה בו בגני התערוכה בתל אביב, לא איחרו לבוא. ראש הממשלה סימן במהלך נאומו שני אויבים מרכזיים – התקשורת והשמאל, וטען כי יש ניסיון לבצע הפיכה שלטונית וכי מתנהל נגדו "מסע צייד אובססיבי".יושב הראש החדש של מפלגת "המחנה הציוני" אבי גבאי אמרהערב כי נתניהו מנסה להסיט את תשומת הלב מהבעיות האמתיות של ישראל: "עם ישראל ראה הערב ראש ממשלה חסר ביטחון שתוקף את הפרקליטות והמשטרה שאת ראשיהן הוא מינה בעצמו. ראש הממשלה ישסה, יפלג וינסה להסיט את תשומת הלב מהנכים ומבעיות האמת של עם ישראל, ואנחנו נאחד ונחזיר את המנהיגות שלה זקוק העם".גבאי הוסיף שהתמיכה אותה קיבל נתניהו לא משקפת את דעתם של מצביעי הליכוד: "תמיכת חברי מרכז הליכוד הערב בשחיתות של משפחת נתניהו לא משקפת את דעת מצביעי הליכוד, שכמו כל עם ישראל משלמים את מחיר השחיתות בשירותים אזרחיים, פקקי תנועה, מחירי דיור בלתי אפשריים וזוגות צעירים שמפחדים להתחיל את חייהם העצמאיים. נתניהו טוען כל הזמן שהעם איתו. אני קורא לו לבדוק את זה בבחירות ארציות בהקדם".גם יו"ר מפלגת יש עתיד יאיר לפיד הגיב על הפגנת התמיכה של הליכוד: "הערב נחצו כל הקווים. לראש הממשלה עומדת חזקת החפות, אבל מה שראינו הערב אינה הפגנת תמיכה בנתניהו אלא הפגנת תמיכה בשחיתות. ראש הממשלה ארגן לעצמו הפגנה נגד חקירותיו, ונשא את הנאום המפצל והמשסע ביותר ששמעתי מאיזשהו איש ציבור ישראלי. הניסיון לצייר את החקירות כרדיפה פוליטית הוא עלבון לאינטליגנציה. לא "מחפשים" אותו, מחפשים את האמת. זה בדיוק מה שכל כך מפחיד אותו ואת מקורביו". כמו כן, ראש הממשלה לשעבר אהוד ברק מיהר גם הוא להתייחס לנושא ופרסם ציוץ ברשת טוויטר:"החשוד מבלפור ממשיך להתבכיין. הליכודניקים הם אזרחים גאים וישרים. לא בובות. אין רדיפה, יש שחיתות. אין מנהיגות, יש פאניקה"