איראן ביצעה בהצלחה ניסוי במשגר לוויינים וחלליות - כך דווח היום (חמישי) בטלוויזיה המקומית. הניסוי במשגר האיראני "סימורג" נועד לבדוק אם ניתן להשתמש בפיתוח האיראני לצורכי שיגור לוויינים לחלל."מרכז החלל על שם האמאם חומייני נפתח רשמית עם ניסוי מוצלח", נמסר בהודעה בטלוויזיה האיראנית. "המשגר סימורג יכול לשלוח לחלל לווין במשקל של עד 250 קילוגרם למרחק של עד 500 קילומטרים מעל פני כדור הארץ".