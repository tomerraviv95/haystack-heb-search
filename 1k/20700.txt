קצין משטרה ותיק, שהואשם באונס סוכנת שאותה הפעיל ובאיומים קשים כלפיה, זכה להסדר טיעון מקל ונשלח בשבוע שעבר לחצי שנת מאסר בפועל. זאת לאחר שבמסגרת הסדר הטיעון נמחקה עבירת האונס, והקצין הורשע בבעילה אסורה בהסכמה ובאיומים.לפני כשנתיים הגישה מח"ש נגד הקצין המצטיין כתב אישום חמור. הקצין נאשם באונס סוכנת משטרתית שהיתה תחת פיקודו. על פי כתב האישום, הקצין איים על הסוכנת שיפרסם סרטונים בעלי אופי מיני, שתיעדו את המפגש ביניהם.במסגרת הסדר הטיעון בחרו במח"ש למחוק את סעיף האונס, ובית המשפט המחוזי בבאר שבע הרשיע את הקצין בעבירות פחותות בהרבה של בעילה אסורה בהסכמה, איומים ושימוש לרעה בכוח המשרה. אלו עבירות שבצדן עונש של עד שלוש שנות מאסר, אך גם העונש הופחת משמעותית - 6 חודשי מאסר בפועל ו-30 אלף שקלים קנס.ממח"ש נמסר בתגובה: בית המשפט קיבל את עמדת מח"ש והטיל על הקצין עונש שיש בו כדי להרתיע את הנאשם ואת הציבור מפני ניצול מיני של יחסי מרות. יודגש כי בתיקים מעין אלה ההחלטה על הגשת כתב אישום מתוקן במסגרת הסדר מתקבלת על דעתה של המתלוננת ותוך התחשבות ברצונה.