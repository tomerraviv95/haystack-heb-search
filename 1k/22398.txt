צבא סוריה ביצע שבע תקיפות באמצעות נשק כימי בתוך חמישה חודשים - ממרץ האחרון עד יולי. כך קובע דוח מיוחד של ועדת החקירה של האו"ם שפורסם היום (רביעי). בנוסף לכך, הדוח קובע לראשונה באופן רשמי כי משטר אסד הוא העומד מאחורי המתקפה הכימית הקטלנית באידליב לפני כחמישה חודשים, שהביאה למותם של כ-80 בני אדם, באמצעות גז סארין. לפי מחברי הדוח, מאז תחילת מלחמת האזחרים תועדו 33 מתקפות באמצעות נשק כימי.לפי המתואר בדוח, המתקפה בוצעה על ידי מטוס של צבא אסד, שהטיל גז עצבים מסוג סארין מעל שכונת חאן שייחון באידליב, וגרם למותם של עשרות, רובם נשים וילדים. הדיווחים על המתקפה הכימית הביאו את נשיא ארצות הברית דונלד טראמפ להורות על שיגור כ-60 טילי טומהוק לעבר מטרות של צבא סוריה.משלחת של הארגון למניעת שימוש בנשק כימי קבעה כבר לפני כמה חודשים שבמתקפה באידליב נעשה שימוש בגז סארין. עם זאת, המשלחת לא קבעה מי האחראי למתקפה. עתה, כאמור, מטיל גוף רשמי של האו"ם את האחריות למתקפה על משטר אסד. חוקרי האו"ם ראיינו 43 עדים, קורבנות ואנשים שהגיעו ראשונים לזירה. כמו כן נעשה שימשו בצילומי לוויין, תמונות של שרידי פצצות ודוחות נוספים."כוחות הממשלה הסורית המשיכו לעשות שימוש בנשק כימי נגד אזרחים באזורים שבשליטת כוחות האופוזיציה", נכתב בדוח. "במקרה החמור ביותר השתמש חיל האוויר הסורי בגז סארין באידליב, וגרם למותם של עשרות". מחברי הדוח קבעו כי המתקפה היא פשע מלחמה.חברי הוועדה שחיברו את הדוח ציינו כי מתוך 33 המתקפות הכימיות שתועדו במהלך מלחמת האזרחים בסוריה, 27 בוצעו בידי משטר אסד. האחראים לשש מתקפות נוספות טרם זוהו.משטרו של בשאר אסד הכחיש פעמים רבות כי הוא עשה שימוש בנשק כימי. בתגובה להאשמות נגדו לאחר המתקפה הקטלנית באידליב, טענו גורמים במשטר בדמשק כי פצצות ששוגרו על ידי הצבא הסורי פגעו במחסן נשק של כוחות המורדים.בדוח צוין כי גם ארצות הברית אחראית למתקפה שעלתה בחיי אזרחים רבים. לפי הדוח, מדובר בתקיפה על מסגד בחאלב שאירעה בחודש מרץ, ובה נהרגו 38 בני אדם, ובהם ילדים. מחברי הדוח מתחו ביקורת על וושינגטון שלא נקטה באמצעי זהירות במהלך התקיפה, והפרה את החוק הבינלאומי. לפי חוקרים בצבא ארצות הברית המתקפה בוצעה על מפגש של לוחמי אל-קאעידה. לפי הדיווחים לאחר המתקפה, נהרגו כ-25 גברים שהשתתפו בפגישת ואזרחית אחת נפצעה.