רוכב אופנוע בן 17 נהרג היום (רביעי) מפגיעת משאית ברחוב חלוצי התעשייה בחיפה. הנער נלכד מתחת לגלגלי המשאית וצוות מגן דוד אדום קבע את מותו במקום.בשעות הבוקר, גבר כבן 60 נפצע קשה בתאונה סמוך לקיבוץ אלרום שבגולן. התאונה קרתה לאחר שרכב פרטי ורכב מסחרי התנגשו מסיבה שנחקרת. אמבולנס של מד"א פינה את הפצוע לביה"ח זיו בצפת.שלשום נהרגו שלושה אנשים בשתי תאונות בנגב. שילי קתאלי, בת 30, ובתה התינוקת יעל, בת ארבעה חודשים, נהרגו מפגיעת רכב באזור צומת גורל שבכביש 40. ככל הנראה, קתאלי עצרה את מכוניתה בשולי הכביש עקב תקלה ויצאה ממנה, אז נדרסה יחד עם בתה. שעה קלה לאחר מכן נהרג צעיר כבן 18 בהתהפכות רכב בסמוך לכפר אבו קרינאת שמדרום לערערה. צעירה נוספת כבת 18 שהייתה עמו ברכב נפצעה באורח בינוני. 