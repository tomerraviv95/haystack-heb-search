איחוד האמירויות היא שעומדת מאחורי הפריצה לסוכנות הידיעות הקטרית לפני כחודשיים במטרה להצית משבר באזור. כך דווח הלילה (שני) בעיתון "הוושינגטון פוסט" בהסתמך על גורמי מודיעין אמריקניים.הפריצה אירעה ב-24 במאי. במהלכה, נשתלה ידיעה כוזבת על כך שאמיר קטאר, תמים בן חמד אל-ת'אני, שיבח את חמאס ואיראן. בתגובה לכך ניתקו כמה מדינות מוסלמיות את היחסים עם קטר.לפי הדיווח, מידע חדש שנאסף על ידי סוכנויות אמריקניות אישר כי יום לפני הפריצה, ב-23 במאי, בכירים בממשלת האמירויות דנו בתוכנית וביישומה. אולם לא ברור אם איחוד האמירויות היא שפרצה למחשבים, או ששילמה לגורם חיצוני שיעשה כן.שגרירות איחוד האמירויות בארצות הברית דחתה על הסף את הדיווח וכינתה אותו "שקרי". בהודעה, עליה חתום השגריר יוסף אל עותייבה, נכתב כי "לאיחוד האמירויות אין כל חלק בפריצה כביכול המתוארת בכתבה. מה שאמיתי הוא התנהגותה של קטר - מימון, תמיכה והתרה לקיצונים מהטליבאן ועד חמאס וקדאפי".כשבועיים לאחר הפריצה לכאורה, ב-5 ביוני, הכריזו חמש מדינות מוסלמיות חרם על קטר בנימוק כי היא תומכת בטרור, ובכלל זה ב"אחים המוסלמים". ערב הסעודית, מצרים, איחוד האמירויות הערביות ובחריין הכריזו כי הן מנתקות עם האמירות העשירה, וכי היא מסולקת מהקואליציקה הערבית הנלחמת בתימן, המובלת על ידי ריאד. 