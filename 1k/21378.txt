הנהלת החברה הודיעה אמש לנציגות העובדים, כי תכבד את המלצת יו"ר ועדת הכספים של הכנסת, ח"כ משה גפני, ותקפיא את פיטורי העובדים למשך שלושה שבועות - כך הודיע היום (שני) ועד חיפה כימיקלים צפון.בעיריית חיפה נועדו נציגי הוועד של חיפה כימיקלים צפון ונציגי כוח לעובדים עם ראש העירייה, יונה יהב. יהב התחייב כי ברגע שיוחלט על חלופה מוסכמת יפעל להוצאת רשיון עסק על פי חוק. נציגי העובדים אמרו כי יתנגדו לפתרון של הפעלת המתקן בדרום בלבד וידרשו את הפעלת שני המתקנים. בשעה 17:00 תתקיים במשרד הכלכלה פגישה נוספת בהשתתפות ההנהלת המפעל, עיריית חיפה והמשרדים הממשלתיים.במהלך תקופת ההקפאה ימשיכו העובדים לקבל משכורות, בהיקף השכר המשולם בחברה מאז החלטת ההנהלה על הוצאת העובדים לחופשה (עבור חלק מהעובדים מדובר בפגיעה של 30% ממשכורתם בשגרה).יו"ר ועד העובדים, אלי אלבז, אמר מוקדם יותר היום כי "פתרון האיזוטנקרים היה על השולחן כל הזמן ונדחה על-ידי ההנהלה שוב ושוב. עכשיו הפתרון ישים רק לגבי הדרום? נמשיך להיאבק לפתרון קבע שיבטיח אופק תעסוקתי לעובדים".ביום רביעי האחרון הודיעה הנהלת חברת חיפה כימיקלים כי החליטה לסגור את החברה, ולפיכך היא נאלצת לפטר את כל 1,200 עובדיה בצפון ובדרום. זאת, על רקע סוגיית פינוי מכל האמוניה שברשותה ממפרץ חיפה.