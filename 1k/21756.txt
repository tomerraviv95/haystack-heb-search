כלי תקשורת בספרד דיווחו הערב (שישי) כי המחבל הדורס היה מבין חמשת המחבלים שחוסלו על ידי המשטרה בעיירה קמברליס. מוסא עוקאביר, נער בן 17, הוא החשוד בביצוע הפיגוע בברצלונה אמש. משטרת ספרד פנתה למשטרת צרפת בבקשה לסייע באיתורו של רכב מסחרי מדגם רנו קנגו, שייתכן כי חלק מן המבוקשים נמלטו איתו לצרפת. שר החוץ הצרפתי, ז'אן איב לה דריאן, ביקר היום בברצלונה אצל 18 הפצועים הצרפתים, המאושפזים עדיין, שמונה מהם במצב אנוש, ובתוכם ארבעה ילדים. הוא נועד גם עם נציגי הממשל. שתי המדינות ימשיכו לשתף פעולה בחקירה בימים הקרובים.נשיא צרפת מקרון וראש ממשלת ספרד ראחוי הבטיחו לקיים שיחה טלפונית יומית. בין היתר נחקר החשד שחלק מן החשודים באו מצרפת או ששהו בה בעבר.עד כה ההערכה היתה כי אחיו דריס נהג בכלי הרכב אולם האחרון, שנעצר כמה שעות אחרי הפיגוע, טען בחקירתו כי אחיו הצעיר התחזה לו כאשר שכר את הטנדר ששימש את המחבלים.ארבעת המבוקשים אחריהם מחפשת המשטרהמשטרת ספרד עצרה עד כה ארבעה חשודים במעורבות בפיגוע. מקור במשרד המשפטים הספרדי אמר כי החוקרים סבורים כי לפיגוע אחראי תא טרור שייתכן שהורכב משמונה או אף 12 חברים. הרשויות במדינה גם מעריכות כי המחבלים תכננו להשתמש במכלי גז בוטאן, וכי קיים קשר ביניהם למבצעי הפיגוע לפנות בוקר בעיירה קמברילס וגם לפיצוץ שהיה אתמול לפנות בוקר בבית בעיירה אל קנר, שם נהרג אדם אחד.  בבית החולים סורוקה בבאר שבע אישרו היום כי אתמול הגיעה לחדר המיון אישה שנפצעה קל בפיגוע. נמסר כי היא סובלת מחבלות מפוזרות. היא שוחררה לביתה בתום כמה שעות.בפיגוע בברצלונה נהרגו 14 בני אדם ונפצעו יותר ממאה, בהם אזרחי 18 מדינות. משרד החוץ מסר כי לא ידוע לו על נפגעים ישראלים בברצלונה או בקימברליס. ארגון דאעש נטל אחריות לפיגוע הטרור בבירת קטלוניה. בהודעת הארגון נמסר כי "חיילי המדינה האיסלאמית ביצעו את פעולת הדריסה כהיענות לקריאות לתקוף את החברות בקואליציה נגד הארגון".נשיא המדינה ראובן ריבלין שלח אגרת תנחומים למלך ספרד, פיליפה השישי, בה כתב: "טרור הוא טרור הוא טרור, בכל מקום אליו הוא מגיע, ברצלונה, פריז, איסטנבול או ירושלים. אירועים מחרידים שכאלה מוכיחים שוב כי כולנו חייבים לעמוד מאוחדים במאבק נגד אלה הפועלים באלימות כדי לגזול את חירות הפרט ואת חופש המחשבה והאמונה, הממשיכים ליטול את חייהם של רבים". 