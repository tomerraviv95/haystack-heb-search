חשד לשחיתות בהיקף של מיליוני שקלים בגוף ישראלי המספק שרותים לצה"ל ומשרד הביטחון בארצות הברית - כך פרסם היום (רביעי) לראשונה הפרשן הבכיר מוטי גילת בחדשות הערב.המשטרה פתחה בחקירה בעקבות מכתבים שהגיעו לפני שבעה חודשים למבקר המדינה ולמלמ"ב, הגוף שחוקר טוהר מידות בתוך משרד הביטחון. המתלוננים הזדהו בשמם בפנייתם למבקר המדינה, ונכון לעכשיו לא ידוע על אישי ציבור שמעורבים בפרשה.ממשרד מבקר המדינה נמסר כי "לחטיבת הביטחון הגיע מידע בכתב ובעל פה הנוגע לאי תקינות הליך המכרז לניהול מחסן שינוע הרכש. נוכח תוכנו הועבר המידע והחומר לגורמי אכיפת החוק".מהפרקליטות לא נמסרה תגובה.