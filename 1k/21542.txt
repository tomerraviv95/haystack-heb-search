שתי אחיות, בנות 19 ו-16, נהרגו לפנות בוקר (ראשון) בהתהפכות מכוניתן בכפר יפיע שליד נצרת. ככל הנראה, מכוניתן של נור ואמאני ח'טיב איבד שליטה, וכתוצאה מכך עלתה על המדרכה, פרצה גדר ונפלה לעומק עשרה מטרים. בדיקה העלתה כי לאף אחת מהן לא היה רישיון נהיגה. התאונה קרתה בסביבות השעה 01:30 לפנות בוקר. מפרטי החקירה עולה כי האחיות נסעו בכביש 75 ממגדל העמק לכיוון נצרת, כאשר ליד הכפר יפיע נהגת הרכב איבדה כנראה את השליטה על המכונית. השתיים נפצעו אנושות ופונו לבית החולים האנגלי שבנצרת, שם מתו מפצעיהן. במשטרה חוקרים את נסיבות התאונה.בתאונת דרכים אחרת שהיתה הבוקר, הדוגמנית שלומית מלכה נפצעה קשה מנפילה מקורקינט חשמלי בשדרות רוטשילד בתל אביב. היא פונתה לבית החולים איכילוב עיר כשמצבה לא יציב והיא מורדמת ומונשמת. בירושלים, הולכת רגל בת 70 נפצעה קשה מפגיעת אוטובוס ברחוב קרל נטר בבירה. התאונה התרחשה בעת שהולכת הרגל חצתה במעבר חציה. מוקדם יותר הבוקר, הולכת רגל בת 85 נפצעה בינוני מפגיעת מכונית בשדרות בית הכרם בכרמיאל. צוות מד"א שהוזעק למקום טיפל באשה ופינה אותה לבית החולים בנהריה. אמש נפצע הולך רגל כבן 70 בכביש 4311, ליד צומת גן שורק שבשפלה. מצבו בינוני. נסיבות התאונה, בה נחבל האיש בראשו, נבדקות.התאונה בכפר יפיע, לפנות בוקר (צילום: דוברות המשטרה)אמאני ונור חטיב, שנהרגו בתאונה לפנות בוקר (צילום: באדיבות המשפחה)