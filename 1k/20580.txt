"המחויבות להחזיר את אורון שאול והדר גולדין שרירה וקיימת. איננו מרפים מהמשימה הקשה הזו לרבות בימים האחרונים". כך אמר היום (חמישי) ראש הממשלה בנימין נתניהו בנאומו בטקס לציון שלוש שנים למבצע "צוק איתן" בטקס בהר הרצל בירושלים.נתניהו הזכיר בדבריו גם את שני האזרחים שמוחזקים ברצועת עזה. לדבריו, "שקט יענה בשקט אך מי שמניף ידו עלינו נתקל בתגובה נחרצת ועוצמתית. אויבנו יודעים זאת ושבעתיים בעזה".נשיא המדינה ראובן ריבלין אמר באירוע כי אין לישראל עניין במלחמה. "שיקום עזה הוא אינטרס ישראלי, אולם שיקום כזה מחייב את השבת בנינו הביתה והפסקת כל עוינות כלפינו".