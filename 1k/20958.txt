העמותות "אנונימוס" ו"תנו לחיות לחיות" הגישו הבוקר (שלישי) תלונה ליחידה המרכזית לאכיפה וחקירות (פיצו"ח) במשרד החקלאות, בעקבות תחקיר "כאן" שחשף התעללות בכבשים במחלבה בקיבוץ גבע שבעמק יזרעאל. בעקבות התלונה נפתחה חקירה בנושא.יו"ר השדולה למען בעלי חיים בכנסת, ח"כ שרן השכל, אמרה: "בעקבות תחקיר של 'כאן' בשיתוף עם עמותת אנונימוס על התעללות אכזרית בכבשים בקיבוץ גבע, פניתי בדחיפות למשרד החקלאות כדי למצות את הדין עם העבריינים לכאורה. משרד החקלאות הודיע שבעקבות פנייתי יחידת הפיצו״ח תפתח בחקירה. נמשיך לעקוב מקרוב עד שהנושא ייבדק ויימצאו פתרונות.בתחקיר ששדר אתמול נראים תיעודים של תחקירנית אנונימוס ששהתה במחלבה בשנה החולפת וצילמה את הנעשה שם. בין השאר תועדה הפרדת טלאים מאמותיהן המנוגדת לחוק, הכאת כבשים בצינור ושליחת כבשה שעברה צניחת רחם לשחיטה במקום לטפל בה כנדרש.כמו כן, התחקירנית העידה כי במקרה אחד מנהל השליך לפח טלה בעודו חי, ונאמר לה כי הדבר מקובל שם כאשר הטלאים נולדים "מעוותים" או כשהם גוססים. בנוסף תועדה כבשה גוססת מחוץ לדיר, לאחר שכפי הנראה נשחטה שלא כחוק.מקיבוץ גבע נמסר בתגובה לתחקיר כי "ענף הצאן בגבע הוא מהמובילים בארת זה עשרות שנים. תנאי המגורים, מכון החליבה ואיכות ההזנה והטיפול הווטרינרי הצמוד הם מהטובים בארץ ובעולם".