ניר שואל: באתר של חברת הפנסיה שלי אני רואה תשקיף של גודל הקצבה העתידית שלי בבוא היום המאושר.עד כמה להאמין לזה?כאן כלכלי עונים:היי ניר, כדי לקחת את החישוב של חברת הביטוח לגבי גודל הקצבה העתידית בערבון מוגבל.קרן הפנסיה מחשבת את התשקיף על בסיס כל מיני הנחות, שעשויות להשתנות. אחת מההנחות האלו היא תוחלת החיים, למשל, אבל תוחלת החיים נמצאת כידוע בעלייה מתמדת. וכשאנשים חיים יותר זמן, הפנסיה שלהם הולכת וקטנה.עוד הנחה שהתשקיף מבוסס עליה, למשל, היא שמדי שנה נצליח לצבור שיעור ריבית מסוים - סביב 4% בשנה. אבל לפעמים שוק ההון עולה בחדות, או יורד בחדות, ויש אירועים בלתי צפויים, ככה שריבית כזו לא באמת מובטחת לנו.לכן צריך להיזהר כשמסתכלים על גודל הקצבה העתידית, אבל זה לא אומר שצריך להתעלם ממנה לחלוטין. הקצבה הזו כן נותנת איזושהי אינדיקציה לגבי הסכום הצפוי לנו בשנות הפנסיה, ולרמת החיים שהסכום הזה יאפשר לנו. ואם רוצים לקבל איזשהו סדר גודל למה צפוי לנו - חשוב יותר להסתכל על הסכום שצברנו עד עכשיו. לפי חישוב גס, כל 200 אלף שקל שכבר נמצאים בקרן הפנסיה שלנו, הם אלף שקל מהקצבה החודשית שתהיה לנו בשנות הפנסיה.גם לכם יש שאלות שמחפשות תשובות? אפשר לשלוח שאלות לחיות כיס במייל calcali@kan.org.il או בטוויטר בהאשטג #חיות_כיס או בפייסבוק של כאן כלכלי. התשובות מתפרסמות באתר ובפינה "חיות כיס" בצבע הכסף, בכל יום ב"כאן ב'" ב-16:30.