חוקרי רשות ניירות ערך פשטו היום (שלישי) על משרדי חלל תקשורת. במקום בוצע חיפוש ונתפסו מסמכים. פשיטה זו נערכה במסגרת החקירה של רשות לניירות ערך לגבי העסקאות וההסכמים בין החברה ל-yes בתחום שירותי תקשורת לוויינית.מחלל תקשורת נמסר לבורסה כי הם מופתעים מהמהלך. "נכון למועד הדיווח אין בידינו כל מידע נוסף אודות הנושאים הנחקרים או הסיבה לשמה נערך החיפוש".ביום חמישי האחרון נשלח מנכ"ל משרד התקשורת, שלמה פילבר, למעצר בית של שבועיים. בעל השליטה בבזק, איש העסקים שאול אלוביץ', נשלח למעצר בית של תשעה ימים, כמו גם בנו אור אלוביץ' ומנכ"לית בזק סטלה הנדלר.פילבר, שנחקר ברשות ניירות ערך, חשוד שכמנכ"ל המשרד הוא היטיב עם חברות הקשורות לאלוביץ'. בחקירתו עומת פילבר עם עשרות מסמכים, כולל התכתבויות פנימיות של בכירים בחברות בזק ויורוקום.ברשות ניירות ערך מעריכים כי מעורבת של הנדלר בפרשה משמעותית יותר מכפי שהוערך בתחילה. לפי גורמים בארגון, הראיות נגדה משמעותיות ביותר, בעיקר על סמך מידע שהגיע בשבוע שעבר, והם מעריכים כי היא מעורבת עם גורמים רבים.מלבד החשדות עליהם כבר הכריזה הרשות לניירות ערך, לפילבר מיוחסים גם חשדות נוספים. ברשות הגדירו אותם כ"חמורים ביותר". יתר פרטי הפרשה עדיין אסורים לפרסום.