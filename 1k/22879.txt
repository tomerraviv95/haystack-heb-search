הוועדה לאנרגיה אטומית הודיעה הערב (שלישי) כי הושג הסדר פשרה, שבמסגרתו תפצה המדינה כ-170 עובדים, גמלאים ובני משפחות שחלו בסרטן. הסדר פשרה זה, אשר הושג בסופו של תהליך גישור מורכב בהובלתה של השופטת בדימוס אסתר דודקביץ, התאפשר הודות למתווה שקבעה "ועדת ריבלין", והוא מייתר את ההתנהלות בבית המשפט.במסגרת הסדר הפשרה, המדינה תפצה כ-170 עובדים, גמלאים ובני משפחות של עובדים מהוועדה לאנרגיה אטומית, אשר חלו בסרטן והגישו תביעה לבית המשפט. מדובר בהסדר פשרה ייחודי אשר התאפשר הודות למתווה שקבעה ועדה ריבלין, בראשות המשנה לנשיא בית המשפט העליון בדימוס פרופ' אליעזר ריבלין, שבחנה את נושא התחלואה בקרב עובדי הוועדה לאנרגיה אטומית. תוצאות סקר תחלואה עצמאי שערכה "ועדת ריבלין", מצביעות כי ברוב המוחלט של מחלות הסרטן לא נמצאה תחלואה עודפת בקרב עובדי הוועדה לאנרגיה אטומית בהשוואה לצפוי באוכלוסייה המקבילה.עם זאת, טוענים בוועדה, לנוכח תרומתם הייחודית של עובדי הוועדה, לתחום המחקר והפיתוח הגרעיני, ומתוך רצון לסייע לעובדים, גיבשה "ועדת ריבלין" הסדר שאומץ על ידי הממשלה. ההסדר מאפשר תשלום לעובדים שחלו בסרטן ועומדים בקריטריונים מקלים, ובכך חוסך מהם את הצורך בהגשת תביעות לבית המשפט. עקרונות הסדר זה עומדים בבסיס הסדר הפשרה שנחתם כעת ואינם מצביעים על אשמה או רשלנות מצד המדינה.הסדר הפשרה התקבל בתום הליך גישור שהתנהל בפני השופטת בדימוס דודקביץ, אשר נאותה להוביל את התהליך לאחר שפרשה וקיבלה פניות הן מן המדינה והן מהתובעים. מדובר בתהליך גישור מורכב שנוהל על ידי השופטת ברגישות רבה. את המדינה ייצגו עורך הדין חיים זליכוב, וכן מטעם פרקליטות מחוז תל אביב, עורכי הדין מירב קניג ולרשטיין וסיוון מזרחי. עורך הדין אילן קנר ייצג את התובעים.יו"ר הוועדה לאנרגיה אטומית, זאב שניר, בירך על ההסדר שהושג. "בטיחות העובדים תמיד הייתה ותמיד תהיה השיקול העליון בפעילותנו. הדאגה לעובדינו המסורים היא שעמדה לנגד עינינו בגיבוש ההסדר".בהתאם להמלצותועדת ריבלין, תוקם ועדה מתמדת שתקרא "ועדת זוהר", בראשות שופט בית המשפט המחוזי בדימוס שמואל ברלינר. במסגרת ועדה זו יתאפשר לעובדי הוועדה, גמלאיה ובני משפחות, לבחון את זכאותם לפיצוי בגין מחלת הסרטן ללא צורך בהתנהלות ארוכה ומייגעת בבית המשפט.