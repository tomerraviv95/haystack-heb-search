כתבי אישום בפרשת השחיתות שבה מעורבים אנשי מפלגת ישראל ביתנו יוגשו מחר או מחרתיים לבית המשפט המחוזי בלוד - כך פורסם הערב (שני) לראשונה במהדורת חדשות הערב ב"כאן 11". בין המעורבים בפרשה, ששחלקם כבר הואשמו, גם סגנית שר הפנים לשעבר, פאינה קירשנבאום.פרקליט המדינה שי ניצן אישר את הגשת כתבי האישום. הם צפויים לכלול גם אישום בשוחד, בשל העברה לכאורה של תקציבי מדינה תמורת טובות הנאה לבכירים. בשימוע נטען שהפרשנות שניתנה במערכת אכיפת החוק לראיות שגויה. בפרשה יש כמה עדי מדינה וצפויים גם הסדרי טיעון.קירשנבאום בחרה שלא להגיב.