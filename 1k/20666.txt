אזרחית רוסיה בחודש השביעי להריונה מוחזקת מאז אתמול (שבת) במעצר בנמל התעופה בן גוריון, לאחר שבן זוגה הישראלי לא הספיק להסדיר את כניסתה לארץ מול רשות האוכלוסין וההגירה. היא ככל הנראה תגורש ביום שלישי.המועד שניתן לבן הזוג להסדיר את הגעתה של האישה נקבע לחודש אוגוסט, אלא שאז ככל הנראה לא תוכל לטוס עקב הריונה המתקדם. למרות זאת, במשרד הפנים דחו את בקשותיו להקדים את התור שנקבע לו, והאישה הגיעה ללא אישור, מה שהביא למעצרה. הסדרת השהייה שלה בארץ לא צפויה להסתיים עד ללידה, שככל הנראה תתבצע בחו"ל.