 כעשרת אלפים בני אדם פונו היום (רביעי) מאזור הריביירה הצרפתית בעקבות שריפה שפרצה אמש ומתפשטת במהירות בגלל רוחות חזקות. לא דווח על נפגעים.הדליקה, שכילתה עד כה 8,000 דונם בשטחים פתוחים, מתפשטת במהירות בין מרסיי לניס שבדרום מזרח המדינה. כמה דליקות פרצו באזור מאז תחילת השבוע, אולם זוהי החמורה ביותר עד כה. בין המפונים 3,000 בני אדם ששהו בטבע באזור.מאות כבאים פועלים בשטח לכיבוי הלהבות, בסיוע מטוסי כיבוי. שריפות באזור זה נפוצות בקיץ, לא פעם בגלל סיגריה שלא כובתה כראוי.   