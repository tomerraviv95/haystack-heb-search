פרקליטות מחוז ירושלים הגישה היום (שני) לבית המשפט המחוזי בעיר כתב אישום נגד שלושה תושבי מזרח הבירה בגין עבירות ביטחונית. השלושה הם עבאס סלחי, עמרו מעתוק ומוחמד אבו חדיר - קרוב משפחתו של הנער מוחמד אבו חדיר, שנחטף ונרצח על ידי יהודים ביולי 2014 כנקמה על חטיפתם ורציחתם של שלושת הנערים כמה שבועות קודם לכן.על פי כתב האישום, חברי החוליה נפגשו בכמה הזדמנויות החל מחודש מרץ השנה ועד למועד מעצרם בחודש שעבר. בין היתר, תכננו השלושה לבצע פיגוע ירי נגד כלי רכב ישראלים הנוסעים בכביש עוקף שכם, וכן הנחת מטעני חבלה.בנוסף לכך, השתתפו הנאשמים באירועי התפרעות ויידוי אבנים לעבר כוחות צה"ל.השלושה מואשם בחברות פעילה בארגון החזית העממית, מעשה טרור של קשירת קשר לביצוע רצח, קשירת קשר לעסקה בנשק ועוד. כמו כן, מיוחסות לנאשמים עבירות של נשיאת והחזקת נשק, אימונים בנשק, ירי בשטח מגורים, כמה עבירות של ניסיון תקיפת שוטרים, התפרעויות ועבירות נוספות. השלושה הודו ברוב העובדות שבכתב האישום, והפרקליטות ביקשה להאריך את מעצרם עד תום ההליכים.