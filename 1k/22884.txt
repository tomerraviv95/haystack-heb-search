מערכת המחשוב של המעבדות של קופת החולים "מאוחדת" קרסה וכבר שלושה ימים שמטופלים ורופאים רבים לא מקבלים תוצאות של בדיקות. כך פורסם היום (שלישי) לראשונה בחדשות הערב בכאן 11.מערכת המחשוב הוחלפה למערכת משוכללת יותר, אלא שאז התגלתה תקלה שלא מאפשרת למערכת לשלוח את התוצאות למטופלים ולרופאים על פי ההפנייה. במאוחדת מנסים כעת לתת תוצאות בדיקות לחולים אונקולוגיים ועושים מאמצים להתגבר על התקלה במצבים מסכני חיים.מקופח חולים מאוחדת נמסר: "מאוחדת גאה להטמיע במעבדותיה את מערך ניהול המידע המשוכלל ביותר בישראל, שמאפשר קבלת הפנייה דיגיטלית ישירות למעבדה ויחסוך ללקוחות מאוחדת את הצורך בביקור במרפאת הרופא, קודם לביצוע בדיקת המעבדה. לנוכח הטמעת המערכת החדשה חל עיכוב מסוים בהעברת חלק מתוצאות הבדיקות ללקוחות ולרופאים. מאוחדת נערכה מבעוד מועד לטפל באתגרים הללו וכבר הלילה אנו צפויים להתגבר על העומס החריג שנוצר".