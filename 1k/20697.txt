פרסםו ראשון: בכירי בזק שכרו לפני כשנתיים את שירותיו של היועץ האסטרטגי הבכיר, אלי קמיר, כדי להתמודד מול הרגולציה. עלות העסקתו של היועץ החיצוני היא כמיליון דולר לא כולל מע"מ למשך שנתיים, בתשלום חודשי. הסכום מוערך על ידי גורמים בשוק כגבוה מאוד ביחס למקובל.מי שחתומה על ההסכם היא מנכ"לית בזק סטלה הנדלר, וקמיר ככל הנראה ייעץ לה ולבעלי השליטה בבזק, איש העסקים שאול אלוביץ'. קמיר הוא אולי אינו שם מוכר לציבור הרחב, אך הוא בהחלט ידוע בקרב אנשי יחסי ציבור.קמיר היה ראש המטה של שר התחבורה שאול מופז, ונחשב ידיד קרוב של היועץ המשפטי לממשלה לשעבר יהודה וינשטיין. בין לקחותיו נמנים גם שר הביטחון לשעבר משה יעלון, השרה מירי רגב, חברת הדואר וחברת נובל אנרג'י.בסוף החודש שעבר הודיעה הרשות לניירות ערך כי פתחה בחקירה נגד בזק, בחשד לביצוע עבירות הנוגעות לבעל השליטה בחברה, שאול אלוביץ'. החשדות נוגעים לעסקאות רכישה שבוצעו בין בזק ל-YES ובין YES לחברת חלל תקשורת – כל השלוש בשליטתו של אלוביץ'. העסקאות הללו שלשלו לכיסו למעלה מ-1.5 מיליארד שקל. במסגרת החקירה נשלחו למעצר בית, לבקשת רשות ני"ע, מנכ"ל משרד התקשורת שלמה פילבר; בעל השליטה בבזק, שאול אלוביץ'; בנו אור אלוביץ' ; ומנכ"לית בזק סטלה הנדלר.