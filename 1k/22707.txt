צבי גור, חוטף ורוצח הילד אורון ירדן, ישוחרר מוקדם מהכלא בתום ריצוי 37 שנות מאסר - שמונה שנים פחות מהעונש שנגזר עליו. כך החליטה אמש (רביעי) ועדת השחרורים בעניינו. הפרקליטות ביקשה עיכוב ביצוע עד ליום רביעי.לפני שלושה חודשים פורסמה לראשונה בכאן 11 בקשתו של גור וכן התנגדות הפרקליטות מטעמים של פגיעה באמון הציבור והנסיבות החריגות של הרצח. בקשת העיכוב של הפרקליטות נועדה על מנת לבחון בזמן זה אם לערער על ההחלטה.זאת הפעם השנייה שהרוצח עומד בפני ועדת השיחרורים. בקשתו הקודמת לקצר את עונשו, 45 שנות מאסר, נדחתה. להבדיל מהפעם הקודמת, עמדת משפחת הקורבן לא ניתנה, בני משפחתו לא הציגו לוועדת השחרורים מכתב בשל רצונם להפסיק לעסוק בסוגיה הכואבת, לדבריהם.רצח אורון ירדן הייתה פרשת חטיפת הילד הראשונה בישראל. ירדן, ילד בן שמונה מסביון, עלה ב-8 ביוני 1980 למכונית עם נהג לא מוכר לו, ומאוחר יותר קיבלו הוריו דרישת כופר. הם הונחו לשלם עם כסף מסומן, על מנת לאתר את החשודים בחטיפה. הכופר נלקח על ידי אלמוני באישון לילה, כשהוא הצליח להתחמק מנוכחות משטרתית במקום, אולם גם לאחר מכן ירדן לא שוחרר. בסופו של דבר נתפס גור, אמן העוסק בציור בן 33 מנתניה, לאחר שהפקיד כמה מהשטרות המסומנים בבנק בעיר רחובות. בחקירתו הודה כי הילד נחנק למוות במכוניותו. בית המשפט המחוזי בתל אביב גזר עליו מאסר עולם על רצח וכן 36 שנות מאסר על החטיפה. עונשו נקצב ל-45 שנים.