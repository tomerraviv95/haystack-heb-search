גורמים בשירותי החירום בארצות הברית טוענים היום (שני) כי הם מנסים לזרז העברת משאבים פדרליים לטקסס, על מנת לסייע בהתמודדות עם מאמצי החילוץ בשל הנזק שנגרם בסופה הטרופית. הסופה, שהכתה באזור החוף של טקסס, גרמה ל-30 אלף איש לחפש מקלט במקומות ארעיים.ראש מנהל סוכנות ניהול החירום הפדרלית, ברוק לונג, אמר כי בעקבות ההצפות שגרמה הסופה, צפויים יותר מ-450 אלף איש לבקש סיוע חירום. נשיא ארצות הברית, דונלד טראמפ, אישר היום בקשת חירום עבור לואיזיאנה, שם גם כן צפויות הצפות.מזכירת המחלקה לביטחון המולדת, איליין דיוק, אמרה כי הרשויות הפדרליות מתמקדות כעת בהספקת עזרה פדרלית ומקומית לתושבי טקסס, שתסייע להם להמשיך במאמצי החיפוש והחילוץ.מוקדם יותר היום הכריז מושל טקסס, גרג אבוט, על גיוס כוח נוסף של 3,000 אנשים מהמשמר הלאומי של ארצות הברית ומהמשמר הטקסני בשל ההצפות. הוא עדכן במסיבת עיתונאים כי כ-316 אלף בני אדם נמצאים בלי חשמל, לא כולל 80 אלף בני אדם נוספים באזור יוסטון. 