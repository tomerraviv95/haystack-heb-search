משרד המשפטים בארצות הברית דורש לקבל את כתובות פרוטוקול האינטרנט (IP) של 1.3 מיליון משתמשים שנכנסו לאתר שארגן את ההפגנות נגד נשיא ארצות הברית, דונלד טראמפ, ביום ההשבעה שלו. בנוסף לכך, דורש המשרד את הפרטים האישיים של יוצרי האתר Disrupt20.org. כך פרסמה אתמול (שני) DreamHost, החברה ששרתיה מאחסנים את האתר, בבלוג שלה. לטענת DreamHost, מדובר בהפרה בוטה של זכויות הפרט והזכות לחופש הביטוי. החברה הודיעה כי היא מתנגדת לכך בכל תוקף ותיסרב לשתף פעולה.משרד המשפטים דחה את הטענות. בהודעה מטעמו נכתב כי  הפרטים נדרשים לצורך חקירה המתנהלת בעניין המהומות וההפגנות שאירעו באותו יום.הודעת משרד המשפטים מתייחסת להפגנות הענק שקיימו ארגוני אופוזיציה שונים ביום השבעתו של טראמפ לנשיא, ב-20 בינואר 2017, בכמה מוקדים ברחבי ארצות הברית, ובהם וושינגטון וניו יורק. זאת במחאה על התבטאויותיו של טראמפ במהלך קמפיין הבחירות.