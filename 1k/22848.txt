 הרב הראשי של ירושלים, הראשון לציון שלמה עמאר, תקף בצהריים (שלישי) בחריפות את הקהילה הלהט"בית ואמר כי "יותר קל לאכול חזיר עשר פעמים" מלהשתתף בחתונת הומואים.בראיון לאסתי פרז בתוכנית "בחצי היום" בכאן רשת ב' אמר הרב כי הוא אינו מאמין שח"כ יגאל גואטה אכן השתתף בחתונת אחיינו ההומו."לא מאמין שח"כ גואטה או כל אדם ששומר מצוות או אפילו לא שומר מצוות יילך...". כאשר נשאל אם הדבר אינו פוגע בכבוד המשפחה השיב: "זה לא נקרא להעליב. אפשר לומר 'לא יצא לי'. הייתי אומר לו 'אני לא אבוא'.הרב עמאר הוסיף כי "בעיניי זה חמור מאוד, התורה מחמירה באיסור הזה. אלוהים כתב תורה לפני בריאת העולם והוא קבע שהדבר הזה איסור באיסורים היותר חמורים שיש. הם צריכים להתגבר ולחיות חיים נורמליים ואם אדם חלילה אין לו כוח ההתגברות אז יכולים לעזור בהדרכה מקצועית של פסיכולוג וכדומה אבל זה לא נורמלי". עוד אמר הרב: "יש אנשים שרוצים סמים, אז מה נגיד? יש אנשים שנהנים לגנוב. זה תאווה מקולקלת ומושחתת והתורה קוראת לזה תועבה".הראשון לציון תקף בראיון גם את הרפורמים והקונסרבטיבים, על רקע המחלוקת סביב מתווה הכותל. לדבריו, אחינו בשרינו הם... (אך) הם חוטאים מאוד והשם יחזיר אותם בתשובה. הרפורמים לא דתיים יותר מהחילונים, הם הרבה יותר חוטאים. הם אין להם שבת ואין להם כיפור. מחתנים דתיים עם גויות ויש ביניהם שעומדים עם כומר ועושים חתונה מעורבת. מי שיודע את ההיסטוריה יודע שכמעט אין להם המשך. אני מתנגד בתוקף גדול למתווה הכותל ואני מתפלא על אלה שלא נלחמים. זה חילול הקודש".על גיוס החרדים לצה"ל אמר עמאר: "אני בעד להשאיר את זה בלי מלחמות. אלה שמגיעים להישגים שימשיכו ללמוד. אלה שזקוקים לפרנסה – שיילכו לצבא. אלה שרצו לעשות חוק רצו קולות בבחירות".שלשום הגיש ח"כ גואטה את התפטרותו מהכנסת ליו"ר יולי אדלשטיין, והיום היא נכנסה לתוקף. הוא כתב בדף הפייסבוק שלו: "תודה ענקית לכל עם ישראל, חילונים, מסורתיים, דתיים וחרדים כאחד. על התמיכה הרחבה מעבר לכל פרופורציה שקיבלתי בימים אלו. מה שמוכיח שעם ישראל האמיתי, מעוניין אך ורק באהבה ואחווה, אחדות ורעות".