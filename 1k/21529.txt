גבר כבן 31 נפצע קל בכתפו בפיגוע דקירה שהתרחש היום (שבת) סמוך לתחנת הרכבת הקלה של שער שכם בירושלים. הוא פונה מהמקום על ידי מגן דוד אדום אל בית החולים הדסה הר הצופים בבירה.יוסף קלמן, חובש מד"א שטיפל ופינה את הפצוע, סיפר כי "בזירה התהלך גבר בן 31 בהכרה מלאה כשהוא סובל מפצע דקירה ביד ושוטר שהיה במקום העניק לו סיוע ראשוני. הענקנו לו טיפול רפואי שכלל עצירת דימום וחבישה ופינינו אותו לבית חולים כשמצבו קל".מחקירה ראשונית של האירוע עולה כי מחבלת שהגיעה כשסכין בידה לכיוונו של אדם שעמד בהצטלבות הרחובות דרך בר לב וסולטאן סולימאן. היא דקרה אותו ופגעה בו בכתפו.המחבלת נוטרלה ונעצרה במהירות על ידי כוחות הביטחון שמוצבים במקום. היא הועברה לחקירה ביחידה המרכזית, והסכין נתפסה.