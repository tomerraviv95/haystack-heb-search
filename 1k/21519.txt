שני אחים מאום אל-פחם תומכי המדינה האסלאמית נעצרו בחודש שעבר בפעילות משותפת של שירות הביטחון הכללי ומשטרת ישראל, כך הותר היום (שישי) לפרסום. במהלך חיפוש בביתם של השניים, מחמוד עבד אלכרים קאסם ג'בארין, בן 25 ונעים עבד אלכרים קאסם ג'בארין, בן 20, אותר על גג הבית רובה מאולתר מסוג קרל גוסטב. היום הגישה פרקליטות מחוז חיפה לביהמ"ש המחוזי בחיפה כתב אישום המייחס למחמוד עבירה של מגע עם סוכן חוץ, ולנעים עבירה של החזקת נשק.במסגרת החקירה התקבל מידע לפיו מחמוד התכוון לצאת מהארץ, על מנת להצטרף לארגון המדינה האיסלאמית בסוריה. לצורך זה עמד מחמוד בקשר עם פעיל המדינה האסלאמית בסוריה (לשעבר תושב אום אל-פחם), שהצטרף ללחימה בשנת 2014 והוא היה אמור לסייע לו לצאת לסוריה. עוד העלתה החקירה כי נעים נשבע אמונים לראש הארגון, "אבו בכר אלבגדדי", וראה עצמו כפעיל בארגון.הנשק שנמצא על גג ביתם של השנייםבשירות הביטחון הכללי הדגישו כי הם רואים בישראלים תומכי ארגון המדינה האסלאמית, לא כל שכן באלו המקיימים מגעים עם פעילי הארגון ויוצאים ללחימה בשורותיו, איום ביטחוני חמור. לפיכך, שירות הביטחון הכללי ימשיך במעקב אחר החשודים, וינקוט באמצעי האכיפה הנדרשים במטרה למנוע את הפצת משנתו של ארגון המדינה האסלאמית בישראל, כמו גם את יציאתם של ישראלים ללחימה בשורות הארגון.