"אני לא מתכוון להפסיק תשלום משכורות למשפחות האסירים והשהידים גם אם זה יעלה לי בכסא, אמשיך לשלם להם עד יומי האחרון", זה המסר שהעביר לאחרונה יו"ר הרשות הפלסטינית מחמוד עבאס (אבו מאזן) לארצות הברית. כך פורסם היום (חמישי) בחדשות הערב בכאן 11.נשיא ארה"ב דונלד טראמפ העלה היום לחשבון האינסטגרם שלו תמונה של ראש הממשלה בנימין נתניהו ושל חתנו של הנשיא, ג'ראד קושנר, העומד בראש הצוות האמריקני לאזור. "תודה לכם נתניהו וג'ראד! בואו נקדם שלום, שגשוג וביטחון בסביבה. אין ספק שיחסינו איתך חזקים מתמיד! נתראה בקרוב", כתב טראמפ. נתניהו מגיע בחודש הבא לנאום בעצרת האו"ם בניו יורק ובדרך כלל בהזדמנות זו יש פגישה עם הנשיא האמריקני.Thank you Prime Minister @b.netanyahu and Jared! Lets advance #Peace, #Prosperity, and #Security in the area. There is no doubt that our relationship with you is stronger than ever! See you soon. #USA 🇺🇸 #Israel 🇮🇱A post shared by President Donald J. Trump (@realdonaldtrump) on Aug 24, 2017 at 8:31am PDTתודה לכם נתניהו וג'ראד! בואו נקדם שלום, שגשוג וביטחון בסביבה. אין ספק שיחסינו איתך חזקים מתמיד! נתראה בקרוב

ברמאללה נועד הערב הצוות האמריקני עם אבו מאזן. "אנו יודעים שהעניינים קשים וסבוכים, אך למול מאמצים של רצון טוב אין דבר שהוא בלתי אפשרי. אנו מעריכים מאוד את מאמצי הנשיא טראמפ שאמר מהתחלה כי יעבוד להשיג עסקת שלום היסטורית, אמר אבו מאזן בפתח הפגישה. "הנשיא טראמפ אופטימי מאוד, הוא מייחל לעתיד טוב יותר לעמים הישראלי והפלסטיני, ואנו מקווים שהם יצליחו לעבוד יחד ולחיות יחד שנים רבות ויזכו בחיים טובים יותר", ציטטה סוכנות הידיעות הפלסטינית הרשמית את קושנר.עם זאת, הקרדיט של הצוות האמריקני אצל הפלסטינים הולך ונגמר והם בטוחים שבשורה לא תצא משם. "אני מתפלא שטרמאפ סבור שהוא יכול להשיג דיל כל זמן שנתניהו בשלטון", אמר בכיר פלסטיני. הפלסטינים אומרים שהאמריקנים מדברים אתם לא על מסלול משא ומתן אחד אלא על כמה ערוצים: כלכלי, ביטחוני והסדר אזורי בניסיון להשיג התקדמות בכל ערוץ בנפרד. אבל הפלסטינים אומרים אנחנו לא רוצים, מבחינתנו שום דבר לא מוסכם עד שהכל מוסכם וזה צריך להיות בערוץ מרכזי אחד. לביקור קדמה סדרת מסרים חריפה בשבועיים האחרונים מרמאללה. אבו מאזן כועס על "צידוד קבוע של הצוות האמריקני בעמדה הישראלית והתחמקות מתמדת מעיסוק בסוגיות הליבה, בנייה בהתנחלויות ופתרון שתי המדינות".בצהריים נפגש הצוות האמריקני עם ראש הממשלה בנימין נתניהו בתל אביב. שני הצדדים, האמריקני והישראלי, העדיפו לשמור על פרופיל נמוך. "אני מאוד מרוצה לראות אותך שוב ג'ראד עם המשלחת", אמר נתניהו. "יש לנו הרבה דברים לדבר עליהם, כיצד לקדם שלום יציבות וביטחון באזור, וגם שגשוג". קושנר והצוות המורחב חוזרים כבר הלילה לארה"ב.