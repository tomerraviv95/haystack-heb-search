המשטרה גבתה עדות מהפלסטיני שהותקף על פי החשד על ידי דובר ארגון שוברים שתיקה דין יששכרוף במהלך שירותו הצבאי בחברון - כך נודע הערב (חמישי) לכאן.בעדותו, נשגבתה על ידי חוקרי מרחב חברון, אישר הפלסטיני את קיומו של אירוע תקיפה כפי שתיאר יששכרוף. אם זאת, קיימים הבדלים בין הגרסאות. תיק החקירה הועבר אתמול לפרקליטות המדינה לעיון ושם תתקבל החלטה האם להגיש כתב אישום נגד יששכרוף.יששכרוף נחקר לפני כחודשיים וחצי לבקשת שרת המשפטים, איילת שקד, שפנתה ליועץ המשפטי לממשלה אביחי מנדלבליט בבקשה לבחון את המקרה. זאת בעקבות סרטון שבו תועד אומר באירוע של הארגון כי הכה פלסטיני במהלך שירותו הצבאי בחברון.עורכת דינו של יששכרוף, גבי לסקי, מסרה בתגובה: אנחנו טרם קיבלנו הודעה מהמשטרה או הפרקליטות בנוגע להמשך ההליכים כנגד דין, אבל נדגיש שדין לקח אחריות על המעשים שלו ושבר שתיקה גם בחקירה. עתה מצופה משרת המשפטים לבקש מהמשטרה להפגין אותה יעילות ולחקור את אלפי אירועי האלימות שלן מתנחלים וחיילים כלפי פלסטינים. יש להניח ששרת המשפטים לא תרים את הכפפה. אבל אם יוגש לבסוף כתב אישום כנגד דין, היא יכולה להיות בטוחה שנביא את האלימות השגרתית שבכיבוש אל דוכן הנאשמים.מ״שוברים שתיקה״ נמסר בתגובה: היום משטרת חברון הוכיחה ש׳אין לא יכול – יש לא רוצה׳ - כששרת המשפטים דורשת, שגרת טיוח חקירות אלימות מתנחלים וחיילים כלפי פלסטינים הנהוגה זה שנים ובה אלפי אירועי תקיפות פלסטינים, מתחלפת לפתע בהפגנת יעילות מרשימה כשמדובר בפעיל שובר שתיקה.מנכ״ל שוברים שתיקה, אבנר גבריהו: ״שקד הפכה את הפרקליטות והמשטרה לכלי רדיפה פוליטי של מתנגדי הכיבוש וזאת בגיבוי מלא של שני שומרי הסף שאמורים להגן על חופש הביטוי והרדיפה הפוליטית - היועץ המשפטי ופרקליט המדינה. מאות חיילים לשעבר ששברו שתיקה ישמחו להגיע לבית המשפט להעיד ולחשוף את מה ששקד וחבריה מנסים להסתיר: שאין כיבוש בלי אלימות!״