השר לביטחון הפנים, גלעד ארדן, הבהיר הבוקר (ראשון) בראיון לרשת ב' כי בהיעדר אמצעים אפקטיביים יותר, ימשיך לגבות את המשטרה בהצבת גלאי המתכות בהר הבית. ארדן האשים את חברי הכנסת הערבים באחריות לגל האלימות בירושלים וביהודה ושומרון ואמר כי "יש להם אחריות על הדם שנשפך".בראיון ל"קלמן ליברמן", דחה ארדן את הטענה שהצבת הגלאים היא שהובילה להסלמה. "מי שחושב שיש קשר בין הדברים משחק לידי המסיתים", הוא קבע. "עשרות שנים היו פיגועים שלא היו קשורים לגלאי המתכות. ההסתה הרצחנית היא זו שמובילה מחבלים לצאת ולרצוח יהודים".השר ארדן אמר כי הקבינט דן ארוכות בהמשך הצבת הגלאים, והחליט ברוב גורף שהם יישארו בכניסה להר הבית כל עוד לא יימצא פתרון אחר. "הדיון היה ארוך ומעמיק, והוחלט להשאיר את הגלאים ולא להיכנע לאיומים באלימות. כל עוד המשטרה אומרת שאין כרגע חלופה אפקטיבית, אז אני אגבה אותה", הוא הדגיש.המגנומטרים בכניסה להר הבית. ארדן: "כל מוסלמי יכול להיכנס בחופשיות". צילום: פלאש 90בהמשך, מתח השר לביטחון הפנים ביקורת קשה נגד חברי הכנסת הערבים והתנהלותם לאור ההסלמה בשבועות האחרונים. "הם ניסו להסית את ההמון המשולהב לאלימות", אמר ארדן על הח"כים שהגיעו לאזור הר הבית ביום שישי האחרון. "יש להם אחריות על הדם שנשפך"."חברת הכנסת המשוקצת חנין זועבי לא סתם הגיעה לשם", הוסיף ארדן, "בדיוק כמו שהיא לא הגיעה סתם למשט המרמרה. היא מעודדת אלימות והיא רוצה לראות אנשים נפגעים". הוא סיכם ואמר כי "מי שחושב שאי פעם יהיה כאן פיוס, לא מבין את מה שקורה במזרח התיכון".ארדן כתב גם בעמוד הפייסבוק שלו כי כל עוד לא נמצא פתרון אחר, אין להסיר את המגנומטרים בכניסה למתחם הר הבית. "אסור לנו להיגרר להסתה ולשקרים המופצים: הר הבית פתוח", כתב ארדן. "כל מוסלמי יכול להיכנס אליו בחופשיות ולהתפלל. גלאי המתכות הם רק תירוץ. אסור לנו להיכנע לאיומים ולאלימות וזו הסיבה שהקבינט החליט ביום שישי על השארתם. כל עוד המשטרה לא תאשר תכנית אבטחה אחרת, שיכולה להבטיח את הביטחון בהר הבית - אין להסירם, וכל מי שירצה להיכנס להר - יצטרך לעבור בהם".אלעד, חיה ויוסי סלומון שנרצחו בפיגוע בחלמישארדן התייחס גם לפיגוע בחלמיש וכתב: "הפלסטינים ניסו לשרוף את היישוב נווה צוף על יושביו רק לפני כשמונה חודשים. לפני שמישהו חשב אי פעם על גלאי מתכות. עוד לפני קום המדינה העם היהודי חווה טרור ללא הפסקה. השנאה ותאוות הרצח של הפלסטינים נמשכת כל הזמן. רק התירוץ מתחלף".בשעות הלילה התקינה המשטרה מצלמות אבטחה סמוך לשער האריות, כחלק מהניסיון למצוא פתרון חלופי לגלאים. למרות זאת, גלאי המתכות לא הוסרו בינתיים והבידוק בהם יימשך כרגיל גם היום.ראש הממשלה בנימין נתניהו התייחס גם הוא בפתח ישיבת הממשלה לפיגוע בו נרצחו בני משפחת סלומון בחלמיש, ואמר שבית המחבל ייהרס בקרוב. "שלושה מבני המשפחה נרצחו בידי חיית אדם שמונעת משנאת יהודים. כוחות הביטחון פועלים כל העת בשטח, וביתו של המחבל השפל ייהרס בהקדם האפשרי. אנחנו פועלים נגד מי שהסיתו לרצח ופיארו אותו".נתניהו הוסיף על רקע המשך ההתפרעויות בעקבות ההסלמה סביב הנעשה בהר הבית, והזכיר את דוקטורינת "קיר הברזל" של זאב ז'בוטינסקי. לדבריו, "קיימתי הערכות מצב עם כל גורמי הביטחון ואנחנו מקבלים החלטות בהתאם. אנחנו עושים זאת בקור רוח ובאחריות וככה נמשיך לעשות כדי לשמור על ביטחון אזרחי ישראל. נעסוק היום בממשלה במורשתו של זאב ז'בוטינסקי, שאחד מעקרונותיו כידוע הוא קיר הברזל".