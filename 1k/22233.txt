"סקנדל" - כך כינה הבוקר (שישי) נשיא טורקיה, רג'פ טאיפ ארדואן, את החלטת רשויות החוק בארצות הברית להגיש כתב אישום נגד מאבטחיו, בגין תקיפת מפגינים בוושינגטון. האירוע התרחש בעת ביקור מדיני שערך ארדואן עם נשיא ארצות הבירת, דונלד טראמפ, בחודש מאי האחרון."זאת דוגמה שערורייתית לאופן שבו פועל הצדק בארצות הברית", אמר הנשיא הטורקי והוסיף כי הרשויות בארצות הברית לא סיפקו לו ולאנשיו מספיק הגנה מפני חברי המחתרת הכורדית.בקטטה האלימה שבה היו מעורבים, היכו מאבטחיו האישיים של ארדואן מפגינים פרו-כורדים שמחו נגד מדיניות ארדואן. באירוע נפצעו 11 מפגינים.המשטרה, שעצרה את המתפרעים, גילתה בחקירתה כי חלקם הם מאבטחיו האישיים של ארדואן. בחודש יוני הודיעה המשטרה על העמדתם לדין, וכעת ארדואן הודיע כי ידון בנושא עם הנשיא טראמפ בביקורו הבא.