הנהלת חיפה כימיקלים צפון הודיעה הבוקר (שלישי) כי בכוונתה לסגור את המפעל, כך נמסר בהודעה לעובדי החברה האחראית על מיכל האמוניה במפרץ חיפה. מהחברה נמסר: "לאור ההתפתחויות האחרונות, החברה בוחנת בימים האחרונים את מצבה ותצא עם הודעה לאחר תשעה באב".בוועד העובדים מסרו בעקבות ההודעה כי הם ינהלו מאבק בעקבות ההחלטה. יו"ר ועד העובדים אלי אלבז אמר כי "מאז מרץ האחרון, כשהובהר לחברה כי סגירת המיכל תצא לפועל, משתמשת ההנהלה שימוש ציני ב-1,500 עובדים בצפון ובדרום ובני משפחותיהם, ומציגה מצג שווא שלפיו סגירת המיכל יוביל לסגירת המפעל. כמעט לאורך כל התקופה הזו נתנו העובדים גיבוי להתנהלות ההנהלה מתוך תקווה שהמשבר אכן ייפתר ומתוך סולידריות עם עובדי מפעל הדרום – אבל לא עוד".מפעל האמוניה בחיפה. צילום: פלאש 90לדבריו, המפעל רווחי ומהווה 60% משוק הדשנים הכימיים בעולם, שרווחיו עומדים על 770 מיליון שקלים בשנה. "המפעל לא נסגר בגלל שינויים בשינוע האמוניה, משום שכל שלושת החלופות שהציעה המדינה ישימות".חרף הודעת הנהלת החברה על ביטול משמרות העבודה למעט משמרות חירום וריקון האמוניה, בכוונת העובדים להגיע למשמרות העבודה כרגיל ולקיימן כמשמרות מחאה.מאז תחילת "משבר האמוניה" במרץ האחרון, נפגשו נציגי וועד העובדים עם בעלי החברה ג'ולס טראמפ פעמיים. בשני המקרים ביקשו העובדים לקבל הבטחה לשימור תנאי ההעסקה, גם לאחר שיימצא פתרון ל"משבר האמוניה", ובשני המקרים נמנע טראמפ מתשובה.בוועד העובדים ובארגון כוח לעובדים אמרו כי הם שוקלים את המשך צעדיהם אל מול כוונת הסגירה של ההנהלה, לרבות אפשרות הפעלת המפעל על ידי העובדים. במקביל קרא הוועד לעיריית חיפה, למשרד להגנת הסביבה ולהנהלת החברה למצוא את הפתרון המיטבי שימנע את פיטוריהם המיותרים של העובדים.לפני כשבועיים הודיעה החברה כי 1,200 העובדים במפעל הוצאו לחופשה מאולצת, על רקע אי הוודאות בנוגע לאספקת אמוניה למפעל. אתמול היה אמור המפעל להתרוקן, על פי החלטת בית המשפט העליון.סגן השר להגנת הסביבה, ח"כ ירון מזוז, מסר היום כי "לצערי, התרעתי לאורך כל הדרך אודות הכישלון המתמשך של הנהלת חיפה כימיקלים צפון בנוגע לטיפול בסוגיית סגירת מכל האמוניה, ואף נפגשתי בנושא עם הבעלים של המפעל ועובדי המפעל, אבל ראיתי כיצד בהנהלה לא בחרו ליישם את כל האופציות והחלופות שעלו על הפרק. הרשלנות הזאת נמשכה לאורך הזמן והעובדים לצערי הם אלה שמשלמים את המחיר ומוצאים את עצמם מפוטרים".עו"ד ג'מילה הרדל ואכים, מנהלת עמותת "אזרחים למען הסביבה" מסרה: "מפעל שלא מכבד את החוק ולא את חיי האדם, גם לא מכבד את עובדיו. העובדים ראויים למקום עבודה שמכבד אותם ואת חייהם, ועל המדינה, במקום לפעול לטובת הבעלים האמריקאי, להבטיח את פרנסת העובדים ואת קליטתם במקומות עבודה חדשים".