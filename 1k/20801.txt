הסנאטור האמריקני ג'ון מקיין, שהתמודד לנשיאות ארצות הברית בשנת 2008, לוקה בגידול סרטני במוחו – כך דיווחו הבוקר (חמישי) כלי תקשורת במדינה. מקיין עבר לאחרונה ניתוח באזור הגידול, שתואר כ"אגרסיבי", בבית חולים בפיניקס שבאריזונה.רשת CNN דיווחה כי מקיין סובל מגליובלסטומה, גידול סרטני ממאיר ברקמות המוח. מקיין נותח במשך יותר משלוש שעות, וסריקות שבוצעו לאחר ההליך העלו כי הגידול הוסר במלואו. "הוא מחלים בביתו באופן חיובי להפליא", נמסר בהודעה מלשכתו של הסנאטור.לאחר הניתוח, הועבר מקיין להחלמה בביתו שבאריזונה. רופאיו הדגישו כי לא נמצאו אצלו נזקים נוירולוגיים לפני או לאחר הניתוח. לאחר ההתאוששות, הוא צפוי להחליט ביחד עם קרוביו על אופן המשך הטיפול במחלה, שצפוי לכלול טיפולי הקרנות וכימותרפיה.נשיא ארצות הברית לשעבר, ברק אובמה, שיגר מסר מחזק למקיין בעקבות הידיעות על מחלתו.  "ג'ון מקיין הוא גיבור אמריקני ואחד הלוחמים האמיצים ביותר שהכרתי", צייץ אובמה בחשבון הטוויטר שלו והוסיף: "הסרטן עוד לא יודע מול מי הוא מתמודד".John McCain is an American hero & one of the bravest fighters I've ever known. Cancer doesn't know what it's up against. Give it hell, John.

