פרקליטות מחוז חיפה הודיעה היום (ראשון) כי השחקן משה איבגי יעמוד לדין בגין עבירות מין. בהודעה לעורך דינו של איבגי, ציון אמיר, נכתב כי לאחר עיון בחומר הראיות נשקלת העמדתו לדין כפוף לשימוע בגין לביצוע עבירות מין בארבע נשים.עורך הדין אמיר מסר בתגובה: "קיבלנו את הודעת הפרקליטות לפיה הם שוקלים להגיש כתב אישום בכפוף לשימוע. אנו נקבל בעתיד הקרוב את חומר החקירה ונערך לשימוע בהתאם. נזכיר כי משה איבגי שיתף פעולה בחקירתו והוא מכחיש מכל וכל פגיעה באדם".פרקליטתה של א', שפוצצה את הפרשה, בירכה על ההחלטה להגיש כתב אישום. עם זאת, היא הוסיפה כי הן "מחכות להחלטה סופית. א' דרוכה ומעדיפה להמתין בשקט עד לכתב האישום". החקירה נוהלה ביחידה להב 433. במהלכה עלה החשד כין בשנים 2013-2012 ביצע איבגי לכאורה עבירות של מעשים מגונים והטרדה מינית בנשים, שעם כמה מהן עבד. הפרשה התפרסמה לראשונה באתר וואלה! NEWS בפברואר 2016. שש נשים העידו כי איבגי הטריד אותן מינית בדרכים שונות. במאי אשתקד המליצה המשטרה להעמיד לדין את איבגי, לאחר חקירה שנמשכה יותר משנה. במסגרת החקירה נגבו עדויות רבות, ובכללן מהנשים שטענו כי הוטרדו ועובדים. מאז פרסום הפרשה טענו למעלה מ-10 נשים כי נפגעו מאיבגי, אך בשל חוק ההתיישנות כתב האישום יוגש בגין עבירות כלפי ארבע נשים.