פיגוע הדריסה בווירג'יניה: נשיא ארצות הברית, דונלד טראמפ, גינה הערב (שני) לראשונה את הימין הקיצוני בעקבות התקרית האלימה בסוף השבוע. מאז דריסת פעילי השמאל, נשמעה ביקורת רבה נגד הנשיא טראמפ, ונגד אנשי ממשלו, שנמנעו מלגנות ישירות את קבוצת ה"אלט רייט" שממנה הגיע הדורס - ג'יימס אלכס פילדס."גזענות היא רשע, ואלה שגרמו לה הם פושעים ובריונים, כולל ה-KKK, ניאו נאצים וקבוצות שנאה אחרות", הצהיר טראמפ מהבית הלבן, "האומה שלנו נוסדה על בסיס הרעיון שכולנו שווים בעיני האל ושווים בפני החוק". טראמפ הוסיף איום כלפי מי שנהג באלימות באותם אירועים גזעניים, כהגדרתו. "לא נחסוך משאבים כדי להבטיח שכל אמריקני יוכל לגדול ללא חשש", אמר.באירוע הדריסה בשבת נהרגה מפגינה שהשתתפה בהפגנת הנגד מול ההפגנות של קבוצות ימין קיצוני בעיר שארלוטסוויל, כשרכב החל לדהור במהירות לתוך קהל המפגינים. מלבד המפגינה שנהרגה, נפצעו עשרות בני אדם נוספים.