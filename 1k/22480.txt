טיוטת כתב האישום נגד שרה נתניהו: המעון התנהל על פי הנחיותיה ובפיקוחה - כך פורסם הערב (שישי) בחדשת השבוע בכאן11. לפי כתב החשדות נגד נתניהו, היא קבעה לעובדים מטלות ובדקה את ביצוען.לפי כתב החשדות, למרות העסקת מבשלות במעון ראש הממשלה ובניגוד לנוהל, נתניהו המשיכה לדרוש הזמנת ארוחות ושפים ממסעדות, בהן ממסעדות כמו קרן, קווליר וסושי רחביה. עוד עולה כי עדויות העובדים הן כי הייתה הנחיה שלא לחשוף את העובדה שיש מבשלות במעון. טיוטת כתב האישום חושפת עוד כי המבשלות שובצו על תקן של עובדות ניקיון ובישלו בהתאם להנחיות ולתפריט שקיבלו מנתניהו.הפרשן מוטי גילת חשף כי על אף חילוקי דעות וקרע ממושך בין היועץ המשפטי לממשלה לבין פרקליטות מחוז ירושלים ההחלטה על כתב אישום לנתניהו התקבלה על דעת כל הגורמים פה אחד. היועץ המשפטי הציב רף גבוה ואמר כי הוא "לא רוצה תיק שלא יסתיים בהרשעה בטוחה". גילת ציין גם כי בתגובת משרד רה"מ לדוח מבקר המדינה על הוצאות מעונות ראש הממשלה לא הופיעו הטענות שנטענות עתה כלפי מני נפתלי.פרקליטה של נתניהו, עורך הדין יוסי כהן אמר כי "יש לנו הוכחות שרוב הארוחות המוזמנות הוזמנו על ידי נפתלי וחבריו". והוסיף כי הוא "בטוח שבשימוע מרשתי תצא זכה". לדבריו של עו"ד כהן, "משפחת נתניהו לא יכולה לאכול 11 ארוחות ביום. ראש הממשלה אכל בעבודה, יאיר כמעט צמחוני ולא אוכל אוכל כזה ואבנר אכל חומוס בפיתה". עו"ד כהן טען גם כי, "קבוצת עיתונאים ופוליטיקאים חברו יחד והחליטו להפיל את ראש הממשלה בכל מקרה. הם יוצרים עננת שחיתות סביב ראש הממשלה הכי ישר שהיה לנו".פרקליטו של מני נפתלי, עו"ד דניאל חקלאי אמר כי "ראש הממשלה מנסה להלך אימים על עד תביעה מרכזי", והוסיף כי מני נפתלי "לא הוציא שקל ללא אישור של סיידוף".פרקליטו של עזרא סיידוף, עו"ד גדי טל אמר כי אין בחשדות נגד מרשו דבר ופסל את האפשרות שזה ישמש עד מדינה. "לא חושב שהוא יהיה עד תביעה, לא קיבלנו הצעה ולא העלנו הצעה". 