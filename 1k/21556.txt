כשבועיים לאחר הדחתו מתפקיד ראש מערך התקשורת בבית הלבן, טען היום (ראשון) אנתוני סקראמוצ'י כי ישנה מזימה להדיח את נשיא ארצות הברית, דונלד טראמפ, מתפקידו. סקראמוצ'י אמר בראיון לרשת ABC המקומית כי המזימה כוללת גם גורמים בתוך הבית הלבן."הנשיא לא מייצג את הממסד הפוליטי", אמר סקראמוצ'י בפתח דבריו. "לכן, מסיבה כלשהי, אנשים קיבלו החלטה שהם רוצים בהדחתו". הבכיר לשעבר בבית הלבן טען כי מדובר ב"גורמים בוושינגטון, וכם בתוף הבת הלבן, שלא בהכרח מקיימים את האינטרסים או את האג'נדה של טראמפ".למרות זאת, ראש מערך התקשורת לשעבר העריך כי "טראמפ ימשיך לעשות מה שהוא רוצה, ואף אחד לא יצליח לשנות זאת". הוא הציע לנשיא האמריקני להקיף את עצמו ב"יותר אנשים נאמנים על מנת להוציא את האג'נדה שלו אל הפועל".סקראמוצ'י עצמו הודח מתפקידו בבית הלבן בסוף החודש שעבר, אחרי פחות משבועיים במשרה. בארצות הברית דווח לאחר פיטוריו כי הרקע להחלטה של הנשיא, דונלד טראמפ, להדיח את סקראמוצ'י נבעה מרצונו של ראש הסגל בבית הלבן, ג'ון קלי.במהלך כהונתו הקצרה, הספיק סקראמוצ'י לעמוד במרכז שערוריה גדולה בבית הלבן, כשצוטט מתייחס לראש הסגל לשעבר ריינס פריבס במילים חריפות. הוא צוטט בעיתון ה"ניו-יורקר" תוקף את פריבוס, ואף מאיים לפטר חברים נוספים בצוות התקשורת של טראמפ.בעקבות הפרסום, התנצל סקראמוצ'י על הדברים בציוץ בחשבון הטוויטר שלו. הוא כתב כי "אני נוטה להשתמש בשפה ציורית. אצא מהזירה הזו, אבל לא אסוג מהמאבק שלי למען האג'נדה של הנשיא טראמפ".