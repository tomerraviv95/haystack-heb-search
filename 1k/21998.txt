שגרירת ארה"ב לאו"ם, ניקי היילי, תקפה הערב (שישי) את מפקד יוניפי"ל וטענה שהכוח הצבאי לשמירת שלום שמוצב בדרום לבנון - לא מבצע את תפקידו כהלכה."הביטו על מה שחיזבאללה עושה - התנקשויות וטרור בלבנון, מעורבות בסוריה ואיום על ישראל. חיזבאללה הוא ארגון טרור ושלוחה איראנית, הגיע הזמן שהאו"ם יעניק ליוניפי"ל שיניים", אמרה.את הדברים השמיעה השגרירה האמריקנית לקראת חידוש המנדט שאמור להתקבל בסוף החודש. בעקבות אשרור הצבת הכוח וסמכויותיו התעוררו מחלוקות יש חילוקי דעות בין ארצות הברית לצרפת בנושא.ארצות הברית דוחפת יחד עם ישראל לשינוי מקיף בפעילות יוניפי"ל, וזאת על מנת שהכוח הבינלאומי יכנס לכפרים שבשליטת חיזבאללה ויפעל אקטיבית נגד הפרות החלטת מועצת הביטחון של האו"ם מספר 1701, לרבות על ידי הגברת נוכחות והתחמשות בעוד נשק בדרום לבנון.