בכיר במערכת הביטחון שיצא היום (שני) לירדן כדי להביא לסיום המשבר בין שתי המדינות, שב אחר הצהריים לישראל. בביקורו נפגש הגורם עם מקבילו הירדני ולאחר חזרתו הוא עדכן את ראש הממשלה בנימין נתניהו. בשעות הערב הותר לפרסום כי מדובר בראש השב"כ נדב ארגמן.הערב התכנס הקבינט המדיני-ביטחוני כדי לדון במצב. מוקדם יותר, נתניהו התייחס למשבר עם ירדן בעקבות תקרית הירי של איש האבטחה בעמאן, ואמר כי "אנו פועלים כדי להחזיר את האנשים שלנו הביתה בהקדם". לדברי נתניהו, "הבטחתי למאבטח שאנחנו נדאג להחזיר אותו לארץ, אנחנו כבר מנוסים בזה".אתר חדשות בירדן דיווח היום כי משפחות אסירים ירדנים המוחזקים בישראל קוראות לנצל את המשבר כדי להביא לשחרורם של 23 אסירים ירדנים הכלואים בארץ.גלאי המתכות בשער השבטים, היוםבתוך כך, קציני משטרה נפגשו בימים האחרונים עם נציגי ארבע חברות אבטחה מובילות בעולם כדי למצוא פתרונות טכנולוגיים להר הבית. במשטרה הציגו לדרג המדיני פתרון שכולל התקנת מצלמות חכמות מתקדמות שיאפשרו זיהוי פנים ואף גילוי אמצעי לחימה. פתרון זה למשבר בה הבית כולל גם גיבוי כוחות משמעותי בעיר העתיקה והפיכתה ל'עיר בטוחה'. עם זאת, תוכנית זו יקרה ויישומה ארוך טווח. הפתרון בטווח הקצר הוא גלאי המתכות (מגנומטרים) הקיימים והמצלמות שהותקנו במקום.המשטרה התקינה היום בכניסה לשער השבטים שליד הר הבית מעברי כניסה ממעקות ברזל המובילים אל הבידוק בגלאי המתכות  זאת, כחלק מהחלופות הנבדקות לסידורי הביטחון בהר. נכון לעתה המעברים מובילים אל הבידוק בגלאי המתכות, אולם נבחנת גם אפשרות שהמתפללים יעברו בידוק ידני ורק במידת הצורך יעברו בגלאי מתכות. 