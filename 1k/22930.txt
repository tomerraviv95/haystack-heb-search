שתי רעידות אדמה, אחת מהן בעוצמה 3.4 בסולם ריכטר, הורגשו היום (שבת) בקוריאה הצפונית. סין הודיעה שמדובר ב"חשד לפיצוץ". עם זאת, הארגון העולמי לניטור ניסויים גרעיניים העריך כי הפעילות הססמית ה"בלתי שגרתית" במדינה, שאותרה כ-50 ק"מ ממקום הניסוי הגרעיני הקודם שערכה הדיקטטורה בתחילת החודש, אינה מעשה ידי אדם. גם קוריאה הדרומית טענה כי מדובר ברעש אדמה טבעי.מנהל רעידות האדמה בסין, שזיהה את הפיצוץ, דיווח כי הרעש זוהה בעומק 0 קילומטרים, כלומר על פני השטח. לפי הדיווח, רעידות אדמה קודמות מכיוונה של קוריאה הצפונית הצביעו על ניסויים גרעיניים שביצעה פיונגיאנג, כשהאחרון בהם בוצע בתחילת החודש. בנוסף, סוכנות הידיעות הסינית הרשמית ציינה כי הפיצוץ אותר בסמוך למיקום הניסוי הקודם, שהיה הניסוי השישי והגדול ביותר שביצע משטרו של קים ג'ונג און. עם זאת, מזכיר הארגון העולמי לניטור ניסויים גרעיניים, שהוקם מכוח האמנה למניעת לניסויים גרעיניים, דיווח בטוויטר כי רעידות האדמה הן ככל נראה לא תוצאה של פעילות מעשה ידי אדם, והוסיף הארגון בוחן את רעשי האדמה:Two #Seismic Events! 0829UTC & much smaller @ 0443UTC unlikely Man-made! Similar to "collapse" event 8.5 mins after DPRK6! Analysis ongoing pic.twitter.com/DXaDn8TZOf

כמו כן, סוכנות האקלים הדרום קוריאנית אמרה שבחינת רעידת האדמה העלתה כי מדובר ברעש אדמה טבעי. במקביל, השירות הגיאולוגי האמריקני דיווח כי לא ברור אם רעשי האדמה הם כתוצאה מפעילות מכוונת, או שמא מדובר ברעשים טבעיים. השירות האמריקני זיהה את מקור הרעש בסמוך למתקן הניסוי העיקרי של קוריאה הצפונית. ברקע, שר החוץ הצפון-קוריאני, רי יונג הו, הזהיר שלשום כי מנהיג צפון קוריאה, קים ג'ונג און, שוקל לבצע ניסוי בפצצת מימן בהיקף "חסר תקדים". הניסוי הקודם שערכה קוריאה הצפונית הוביל לשורה של סנקציות שהוטלו עליה על ידי מועצת הביטחון של האו"ם, במסגרתן הודיעה סין היום כי תגביל את יצוא הנפט למדינה. 