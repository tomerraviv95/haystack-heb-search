בית המשפט לערעורים במצרים אישר היום (שבת) את גזר הדין שהוטל על נשיא מצרים לשעבר מוחמד מורסי – מאסר עולם בן 25 שנה – באשמת ריגול לטובת קטר. עם זאת, בית המשפט ביטל עונש נוסף של 15 שנות מאסר שהוטל על מורסי בסעיף אחר באותו תיק. כמו כן, אושרו עונשי המוות בתלייה שהוטלו על שלושה נאשמים נוספים בפרשה המשתייכים לתנועת אחים המוסלמים. פסיקת בית המשפט היום היא חלוטה ולא ניתן לערער עליה.מורסי, שנבחר ב-2011 והודח על ידי צבא מצרים שנתיים לאחר מכן, מרצה כבר עונש מאסר של 20 שנה בעקבות הרג מפגינים במחאות שנערכו ב-2012. הוא הורשע בשנה שעברה בהדלפת מסמכים מסווגים לקטר, שמצויה בסכסוך עם מצרים בעקבות תמיכתה במורסי. מצרים חתמה בתחילת יוני יחד עם מדינות סוניות נוספות על הדרישות מקטר לנתק את קשריה עם איראן, שגררו עיצומים נגדה.