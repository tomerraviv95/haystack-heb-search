ראש הממשלה, בנימין נתניהו, אמר הערב (שלישי) בתדרוך כתבים במהלך ביקורו המדיני בבירת ארגנטינה, בואנוס איירס, כי אין לו כל כוונה ללכת לבחירות בקרוב או לפרוש מהחיים הפוליטיים. "למדתי שבפוליטיקה הישראלית אם יש לך שנתיים בשלטון לא מוותרים עליהן", אמר.נתניהו, שנמצא כעת בביקור מדיני בדרום אמריקה ולאחר מכן צפוי לנסוע לארצות הברית על מנת לנאום בעצרת הכללית של האו"ם, הביע שוב את התנגדותו להסכם הגרעין עם איראן. הוא התייחס לפרסום ברויטרס לפיו ישראל מבקשת לשמר את ההסכם ואמר כי "מדובר במצג שווא - אנחנו מתנגדים להסכם. צריך לשנות אותו או לבטל אותו".ראש הממשלה גם התייחס לדבריו של האלוף יאיר גולן ואמר: "ישראל מתנגדת ל-PKK ורואה בו ארגון טרור, בניגוד לטורקיה שתומכת בארגון הטרור חמאס. בעוד שישראל מתנגדת לטרור באשר הוא, היא תומכת במאמצים הלגיטימיים של העם הכורדי להשיג מדינה משלו".