סרטו של הבמאי שמוליק מעוז "פוקסטרוט" זכה הערב (שבת) בפרס "אריה הכסף", הפרס הגדול ביותר שניתן בפסטיבל ונציה. מעוז הקדיש את הפרס לכתרי שחורי, מנהל קרן הקולנוע הישראלי, על "שעמד כמו אריה והגן על חופש הביטוי וטוהר האמנות".בסרט משתתפים בין השאר השחקנים ליאור אשכנזי, שרה אדלר ויונתן שיראי, והוא הופק בתמיכתה של קרן הקולנוע הישראלי. הסרט עוסק בגורל של משפחה בה הבן משרת בצבא. באחת הסצינות מסופר על חיילים המשרתים במחסום בדרום הארץ. כאשר מגיעים ארבעה פלסטינים למחסום, משתבש נוהל עצירת כלי הרכב במחסום, ואחד החיילים יורה בפלסטיני.שרת התרבות מירי רגב התייחסה לדבר הזכייה של הסרט בפרס ואמרה כי "מצער שסרטים ישראליים המבקרים את מדינת ישראל פוגעים בשמה ובשם חיילי צה"ל זוכים כמעט אוטומטית לחיבוק ואהדה בעולם". רגב הוסיפה ש"יוצרים ישראלים תורמים להסתה של הדור הצעיר כנגד הצבא המוסרי העולם תוך הטחת שקרים במסווה של עשייה אמנותית".השרה אמרה עוד כי לישראל יש את הצבא המוסרי בעולם ואלו סרטים שנותנים רוח גבית לארגון BDS ולעוכרי ישראל ברחבי העולם.