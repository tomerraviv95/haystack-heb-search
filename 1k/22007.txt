קוריאה הצפונית שיגרה הבוקר (שבת) מספר טילים קצרי טווח שנפלו בשטחה הימי המזרחי. ארצות הברית וקוריאה הדרומית, שערכו במקביל תרגיל צבאי משותף, מסרו בתגובה כי נראה שקוריאה הצפונית מתכוננת למלחמה.לדברי פיקוד האוקיינוס השקט של צבא ארצות הברית, קוריאה הצפונית בחנה היום שלושה טילים בליסטיים קצרי טווח ששוגרו במהלך 20 דקות. אחד מהם התפוצץ מיד לאחר שיגורו, ואילו השניים האחרים הצליחו להגיע למרחק של יותר מ-250 ק"מ לכיוון צפון. על פי צבא ארצות הברית, הטילים אינם מהווים איום על ארה"ב או על השטח הימי של האי גואם, שקוריאה הצפונית איימה בשבועות האחרונים "לעטוף בטבעת אש".המתח בין ארצות הברית לקוריאה הצפונית הופג מעט מאז חילופי הדברים בין פיונגיאנג לוושינגטון, אז נשיא ארה"ב דונלד טראמפ הזהיר את מנהיג הדיקטטורה הקומוניסטית קים ג'ונג און מפני "אש וזעם" במידה וזה ימשיך לאיים את ארה"ב. הניסוי הנוכחי בוצע ימים ספורים לאחר שממשל ארה"ב שיבח את מנהיג קוריאה הצפונית קים ג'ונג און על כך שהפגין איפוק בכך שלא ביצע שיגורי טילים מאז יולי האחרון.ניסוי הטילים האחרון שביצעה פיונגיאנג היה ב-28 ביולי היה ניסוי טילים בליסטיים בין-יבשתי, שתוכננו להגיע למרחק של 10,000 ק"מ. קוריאה הצפונית מנסה לייצר טילים שיהיו מסוגלים להגיע לשטחה הריבוני של יריבתה ארצות הברית.