ברכבת התחתית של לונדון יפסיקו להשתמש במילים "גבירותיי ורבותיי" בעת כריזת הודעות לציבור הנוסעים, ויחליפו אותן בנוסח שפונה לכל המגדרים - כך הודיעה היום (חמישי) חברת התחבורה של העיר. עובדי הרכבת הונחו להשתמש בברכת "שלום לכולם" בעת הכריזה.לטענת החברה, השינוי נועד לאפשר לכל הנוסעים "להרגיש רצויים". מנהל אסטרטגיית הלקוחות של החברה, מארק אוורס, פירט כי בחברה "בחנו את השפה בה שנעשה בה שימוש כדי לוודא שאנחנו מצליחים להכיל את כולם ולשקף את המגוון שיש ללונדון להציע".השינוי זכה לתמיכת ראש עיריית לונדון סאדיק חאן, שצוטט כי הוא "נלהב" על השימוש במינוח "נייטרלי יותר". עם זאת, חאן ציין כי הוא "מודע לכך שחלק מלקוחות הרכבת לא יתחברו למהלך". בחברה אף הוסיפו כי הם צופים שחלק מהעובדים ימשיכו לדבוק בנוסח הישן.