חודשים ספורים לאחר שהכריז על רפורמת הקנאביס, השר לביטחון הפנים גלעד ארדן הגיש היום (רביעי) את תזכיר החוק למשרדי הממשלה. החוק צפוי להגיע להצבעה כבר במושב הכנסת הקרוב.על פי תזכיר חוק"אי ההפללה", בניגוד למצב היום שבו דרושה בדיקת מעבדה, שוטרים לא יידרשו להוכיח שהחומר שנתפס הוא אכן סם, ודי יהיה ב"חשד סביר" של שוטר שהחומר הוא קנאביס על מנת לאפשר לו להטיל קנס.אזרח ירצה לחלוק על קביעת השוטר יוכל להישפט, אך רק בהליך פלילי. כמו כן, חוק אי-הפללה לא יוחל על מי שהורשע בחמש השנים האחרונות בעבירות אחזקת סמים.במסגרת הכנת תזכיר החוק, עלה רעיון שיירכשו ערכות מעבדה ניידות לשוטרים על מנת לוודא שימוש בסם, אולם רעיון נשלל בשל מורכבותו.בתוך כך, השר ארדן מתכוון ליישם את מודל הקנסות המנהליים גם בעבירות אחרות, שבהן לטענתו האכיפה הפלילית פחות אפקטיבית. בין היתר מתבצעת עבודת מטה למתן קנסות מנהליים בעבירות של הפרות סדר או למהמרים בעסקים בלתי חוקיים.