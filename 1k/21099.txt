שני מפציצים אמריקאים מסוג B-1 טסו מעל חצי האי הקוריאני בתגובה לניסוי הטיל שביצעה קוריאה הצפונית, כך הודיע חיל האוויר האמריקאי היום (ראשון).קוריאה הצפונית ערכה שלשום ניסוי שיגור טיל. בפנטגון העריכו כי הטיל ששיגרה פיונגיאנג נחשב מתקדם יותר מזה ששוגר בניסוי הקודם שלה, שנערך ב-4 ביולי, יום העצמאות האמריקני. בתגובה ערכו אתמול ארצות הברית וקוריאה הדרומית ניסוי משותף בשיגור טילים לטווח קצר, בתגובה לניסוי שערכה קוריאה הצפונית בטיל בין יבשתי שנחת במי החופים של יפן. בארצות הברית כינו את התרגיל "מפגן של כוח" אל מול התנהלותה של פיונגיאנג. מלבד התרגיל שתי המדינות דנו גם בחלופות צבאיות אחרות בעקבות הפרובוקציות מצד משטרו של קים ג'ונג און.התרגיל הבליסטי המשותף של קוריאה הדרומית וארצות הברית (תמונות: אי-פי)השיגור שביצעה אתמול קוריאה הצפונית עורר תגובות נזעמות במערכת הבינלאומית. נשיא ארה"ב דונלד טראמפ תקף בלילה בטוויטר את סין בציוץ בחשבון הטוויטר שלו. "סין לא עושה שום דבר בעניין צפון קוריאה. רק מדברת. לא ניתן לזה להמשך. סין בקלות יכולה לפתור את הבעיה", צייץ. כמו כן, משרד החוץ הצרפתי אמר כי שיגור הטיל "מהווה איום הולך וגובר על כולם, שמצריך תגובה תקיפה". בנוסף, קראו בפריז להגביר את הסנקציות של מועצת הביטחון נגד המדינה המסוגרת."על האיחוד האירופי לנקוט גם צעדים משמעותיים עצמאיים משלו", נאמר עוד בהודעה של צרפת. היא קראה לבעלות בריתה "להתאחד בלחץ משמעותי, לפני שקוריאה הצפונית תחזיק במלאי גרעיני מבצעי. הניסוי מצביע על נחישות המשטר הצפון קוריאני להכניס את כל הקהילה הבינלאומית לטווח הטילים שלו".