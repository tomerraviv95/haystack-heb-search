סין הודיעה הבוקר (שבת) כי תגביל את יצוא הנפט לקוריאה הצפונית, כמו גם יבוא של מוצרי הטקסטיל ממנה, כפי שהתחייבה לעשות במסגרת החלטת מועצת הביטחון של האו"ם, על אף היותה המעצמה הקרובה ביותר לפיונגיאנג. אתמול הפצירה סין ביפן שלא לנטוש את הדיאלוג בסוגיית קוריאה הצפונית. שר החוץ הסיני, וונג יי, אמר בפגישה עם מקבילו היפני כי התמקדותה של טוקיו רק בהטלת סנקציות על פיונגיאנג, הן בניגוד להחלטות מועצת הביטחון של האו"ם. "המשך השיחות הן חלק מההחלטות בדיוק כמו הטלת הסנקציות", אמר.לפני כשבוע קראה סין לארצות הברית לחדול מהאיומים על קוריאה הצפונית. שגריר סין בוושינגטון אמר כי "אני סבור כי ארצות הברית צריכה לפעול יותר למען שיתוף פעולה בין לאומי אמיתי בנושא הזה", כך אמר לעיתונאים באירוע של השגרירות הסינית. הוא הוסיף כי "על ארה"ב להימנע משיגור איומים נוספים. עליה להשקיע מאמץ במציאת דרכים יעילות לקיום דיאלוג ומשא ומתן".אתמול כינה נשיא ארצות הברית, דונלד טראמפ, כינה את שליט קוריאה הצפונית קים ג'ונג און "אדם שברור כי הוא משוגע". טראמפ השיב בציוץ בטוויטר לאחר שהשליט הצפון קוריאני כינה אותו מוקדם יותר "חולה נפש".