רס״ן במיל׳ דודי (דוד) זוהר, בן 43 מחיפה, טייס מילואים של חיל האוויר נהרג הלילה (שני) וקצין אחר נפצע באורח קשה בהתרסקות מסוק צבאי בבסיס צה"ל בדרום. הוא יובא למנוחות היום בשעה 18:30 בבית העלמין הצבאי בחיפה. ההתרסקות התרחשה במהלך גיחת אימון, כחלק מתהליך החזרה לכשירות מבצעית של מערך מסוקי האפאצ'י של חיל האוויר. הסיבה להתרסקות היא ככל הנראה תקלה טכנית.טייס המסוק השני נותח הלילה בבית החולים סורוקה ומצבו מוגדר קשה. ד״ר מוטי קליין, מנהל היחידה לטיפול נמרץ בבית החולים עדכן כי הטייס עבר ניתוח מסובך וארוך שנמשך לתוך הלילה. מצבו יציב, הוא סובל מפציעות קשות בחלקי גוף שונים ובמערכות שונות והוא מורדם ומונשם. רס״ן במיל׳ דודי רס"ן דודי (דוד) זוהרמבדיקה ראשונית של צה"ל עולה כי מעט לפני השעה 21:00, דיווח טייס מסוק האפאצ'י על תקלה טכנית במהלך גיחת אימון והחל להיערך לנחיתה. כשהגיע לגובה מקביל למגדל הפיקוח, המסוק התרסק בתוך מחנה רמון שבנגב.צוות של מגן דוד אדום שהוזעק לזירת ההתרסקות קבע את מותו הטייס במילואים במקום. הטייס לצדו נפצע באורח אנוש והוא פונה לבית החולים סורוקה בבאר שבע במסוק. צוות חקירה שהגיע לבסיס שבו אירעה ההתרסקות החל בחקירת פרטי האירוע ובירור נסיבות התאונה. בנוסף לכך, מפקד חיל האוויר, אלוף אמיר אשל, מינה צוות מומחים בראשות קצין בדרגת אלוף משנה כדי לחקור את המקרה. מהממצאים הראשוניים עולה כי לא נמצא קשר בין התקלה שאירעה במסוק אתמול, לסיבה שבגללה קורקע מערך מסוקי האפא'צי לפני כחודש וחצי.מערך מסוקי האפא'צי החל לשוב לפעילות בהדרגה רק לפני כחודש, לאחר שקורקע מפעילות מבצעית ומטיסות אימונים. מפקד החיל הורה לקרקע אותו לאחר שחייל מהמערך הטכני של חיל האוויר זיהה סדק גדול ברוטור אחורי של אחד ממסוקי האפאצ'י.מסוק אפאצ'י של חיל האוויר. (צילום: נחמיה גרשוני-איילהו)בחיל האוויר הישראלי פועלים כיום שני דגמים של מסוק האפאצ'י – ה"פתן", הוותיק יותר (מבצעי בצה"ל מאז 1990) וה"שרף" (אפאצ'י לונגבואו – נקלט ב-2005). ההשבתה האחרונה של מערך מסוקי הקרב האלו, לפני כחודש, היתה בעקבות סדק שהתגלה ברוטור האחורי במסוק "שרף", התאונה אתמול היתה ב"פתן". בעקבות הסדק שונו מספר נהלי טיפול ואחזקה ובחיל האוויר התייחסו לאיתור התקלה כתאונה של ממש.החקירה המקיפה שערך להק הציוד של חיל האוויר, בשיתוף יצרנית המסוק, חברת בואינג האמריקנית וצבא ארה"ב, העלתה כי הלהב שבחלקו האחורי של האפאצ'י נפגע לאחר כ-2,000 שעות טיסה בשל התעייפות החומר. לפי בכיר בחיל האוויר, הפגמים המיקרוסקופיים נוצרו בעת ייצור הלהב, ולאורך זמן התפתחו ל"מאמצי התעייפות" בעקבות העומס.לאור ממצאי החקירה, החליטו בחיל האוויר לקצר את אורך החיים של הלהב ב-80% מהמספר הקיים היום. לפי הנחיות היצרן, ניתן לטוס 4,600 שעות עם הלהב, אולם בחיל האוויר הגבילו זאת ל-995 שעות טיסה, כדי למנוע התפתחות סדקים דומים. בחיל האוויר מציינים כי מדובר בהחמרה על מדיניות היצרן, שהמליץ שלא לשנות את המדיניות הקיימת. במקביל לחקירה הוסרו ונבדקו יותר מ-40 להבים קיימים שטסו פחות מ-995 שעות טיסה.במהלך מלחמת לבנון השניה התנגשו שני מסוקי אפאצ'י והתרסקו – אחד הטייסים נהרג ושלושה נפצעו. מסוק אפאצ'י נוסף התרסק, ארבעה ימים לאחר מכן, במהלך הענקת סיוע לכוחות קרקע באזור בינת ג'בל – שני אנשי הצוות נספו.