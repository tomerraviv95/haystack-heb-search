נשיא ארצות הברית, דונלד טראמפ, הכריז הערב (חמישי) על עיצומים חדשים נגד קוריאה הצפונית, במסגרת צו מינהלי שיאפשר להטיל עיצומים על חברות, בנקים ואישים המממנים מסחר עם המדינה ומסייעים לה.בפתח פגישה עם נשיא קוריאה הדרומית, מון, ועם ראש ממשלת יפן, שינזו אבה, אמר טראמפ לכתבים כי הצו החדש ינתק את מקור ההכנסה שמממן את מאמציה של קוריאה הצפונית לפתח את הנשק הקטלני ביותר שידוע לאנושות. על הפרק בין השאר תעשיית הטקסטיל של קוריאה הצפונית, ענף הדייג וטכנולוגיית המידע. כמו כן, טראמפ שיבח את סין על שהורתה לבנקים ליישם את העיצומים שהטיל האו"ם על פיונגיאנג. לשאלה אם דו-שיח עם קוריאה הצפונית עדיין אפשרי, השיב טראמפ "מדוע לא".ראש ממשלת יפן אמר כי מתחיל שלב חדש של הטלת לחץ כבד יותר על פיונגיאנג, ונשיא קוריאה הדרומית אמר בנאום שנשא מוקדם יותר הערב בעצרת הכללית של האו"ם כי "קוריאה הדרומית לא מעוניינת לראות את קוריאה הצפונית מתמוטטת. סיאול מוכנה להשיט את ידה לעזרה במקרה שפיונגיאנג תבחר בשלום".