ראש עיריית רמת גן, ישראל זינגר, יעמוד לדין בגין עבירות שחיתות - כך הודיעה היום (רביעי) פרקליטות מחוז תל אביב. זינגר יואשם בכפוף לשימוע. הפרקליטות הודיעה כי נשקלת העמדתו לדין של זינגר בגין לקיחת שוחד, מרמה והפרת אמונים. כמו כן הוא עלול להיות מואשם גם במתן שוחד. באפריל 2015 הורשע ראש העיר לשעבר, צבי בר, בעבירות שוחד, הלבנת הון, הפרת אמונים ושיבוש הליכי חקירה.  נגזרו עליו חמש שנות מאסר וחצי, שנתיים מאסר על תנאי וקנס בסך 1.8 מיליון שקל. בר הורשע בקידום פרויקטי נדל"ן שונים בעבור שוחד. בדצמבר 2016 הותירו שופטי העליון את הרשעתו על כנה, אך קיצרו את עונשו לשלוש שנים, זאת בהתחשב בגילו ובמצבו הרפואי.