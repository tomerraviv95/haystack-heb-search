מושל טקסס גרג אבוט גייס היום (שני) כוח נוסף של 3,000 אנשים מהמשמר הלאומי של ארצות הברית ומהמשמר הטקסני בשל ההצפות שנגרמו בידי הסופה "הארווי", שהכתה בטקסס בסוף השבוע. אבוט הכריז על כך במסיבת עיתונאים שהתקיימה אמש בשעות אחר הצהריים. "חלקים רבים של מזרח טקסס, במיוחד באזור יוסטון, חווים הצפה היסטורית. בשל כך נצטרך משאבים נוספים כדי לענות על הצרכים של התושבים שלנו", אמר אבוט. הוכנסו לשימוש גם 500 כלי רכב, שישה מקלטים ו-14 כלי טיס. מושל טקסס אמר כי כ-316 אלף בני אדם נמצאים בלי חשמל לא כולל עוד 80 אלף בני אדם באזור יוסטון. הוכנסו לשימוש גם 500 כלי רכב, שישה מקלטים ו-14 כלי טיס.נשיא ארצות הברית דונלד טראמפ יבקר באזור ביום שלישי. ביום שישי טראמפ חתם על צו שמכריז על האסון כאסון טבע וכך התאפשר סיוע פדרלי לטקסס.לפחות חמישה בני אדם נהרגו ויותר מעשרה נפצעו בסופה שהכתה בטקסס. בשעות המאוחרות של שבת החלו הגשמים והרוחות להכות בעיר יוסטון, הרביעית בגודלה בארה"ב, ויותר מ-50 ס"מ של גשם ירדו בתוך 24 שעות. שירותי החירום בעיר הורו לתושבים לטפס על הגגות כדי להימלט מהמים העולים. הרשויות הזהירו את התושבים שלא לצאת מבתים מוצפים, שכן רבים מהכבישים בעיר נמצאים מתחת למים.