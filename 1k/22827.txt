ראש הממשלה בנימין נתניהו ונשיא מצרים עבד אל-פתאח א-סיסי נפגשו הלילה (שלישי) בשולי עצרת האו"ם בניו יורק. זו הייתה פגישתם הפומבית הראשונה של שני המנהיגים, לאחר שנפגשו בעבר פעמיים בחשאי. בפגישה הלילה נכחו גם שר החוץ המצרי סאמח שוקרי, ראש המודיעין המצרי ח'אלד פאווזי ומנהל משרד הנשיאות המצרי עבאס כמאל.מלשכת ראש הממשלה נמסר, כי נתניהו וא-סיסי ניהלו במשך כשעה וחצי שיחה מקיפה על הבעיות במזרח התיכון. על פי ההודעה, הנשיא המצרי הביע רצון לסייע במאמצים להשגת שלום בין ישראל לבין הפלסטינים ובאזור.בהודעה מטעם הנשיאות המצרית נמסר, כי בפגישתם דנו השניים בדרכים לחדש את תהליך השלום, תוך מתן הערבויות הנדרשות לשם הצלחתו. א-סיסי הדגיש את החשיבות שמעניקה מצרים לחידוש המשא ומתן בין ישראל לפלסטינים, בכדי "להגיע לפתרון צודק וכולל לסוגיה הפלסטינית על סמך פתרון שתי המדינות".נשיא מצרים הודה לממשלו של נשיא ארה"ב דונלד טראמפ על המאמצים בנושא, זה וציין כי פתרון הסוגיה הפלסטינית תייצר מציאות חדשה של יציבות, ביטחון ופיתוח במזרח התיכון מהם ייהנו כל העמים באזור. נתניהו, מצדו, הביע את הערכתו לתפקיד החשוב שממלאת מצרים במזרח התיכון ולמאמצים שלה בכל הנוגע למלחמה בטרור ושמירה על היציבות באזור. 