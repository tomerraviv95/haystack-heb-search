ביקורת במערכת הפוליטית על דבריו של יו"ר הקואליציה דוד ביטן, שכינה את נציגי השב"כ "פחדנים" עקב עמדתם בסוגיית הצבת גלאי המתכות בהר הבית.בלשכת ראש הממשלה מיהרו להגיב לדברים, וגינו את ההתבטאות על הארגון. "שירות הביטחון הכללי הוא ארגון מודיעין מסכל מהטובים בעולם, אשר מוביל בהצלחה את חזית הלחימה בטרור", נאמר בהודעה מטעם הלשכה. "העמדות של שב"כ אשר הוצגו לדרג המדיני, מבוססות על מידע מודיעיני, הערכות מצב וניתוח אסטרטגי של הזירות השונות. ראש הממשלה מגבה את ראש השב"כ נדב ארגמן ואנשיו ודוחה את ההתקפות עליהם".גם באופוזיציה תקפו בחריפות את התבטאותו של יו"ר הקואליציה. ח"כ יצחק הרצוג אמר כי "מלך ירדן זועם, המוני מוסלמים חוגגים על ההר. כישלון אחר כישלון של נתניהו, ויו״ר הקואליציה מצא את הקרבן: השב״כ". יו"ר יש עתיד, יאיר לפיד הגיב גם הוא לדברים ואמר: "לא ייתכן שיו״ר הקואליציה יקרא לאנשי השב״כ שמגינים על חיינו 'פחדנים'. נתניהו צריך להעמיד אותו על מקומו".בראיון לגל"צ התייחס ביטן לנציגי הארגון המשתתפים בישיבות הקבינט אומר כי "בכל ההמלצות שלו הוא רוצה לחזור הבייתה בשלום". לדבריו, עמדת השב"כ לפיה הצבת הגלאים והמצלמות יגררו מהומות אלימו תלא הפתיעה אותו. "זו לא פעם ראשונה שהשב"כ מעריך את מה שהוא מעריך. אתה פעם שמעת שהשב"כ אומר שלא יהיו מהומות? אנחנו רגילים לזה. חבל מאוד כי השב"כ צריך גם להמליץ המלצות אחרות".בתשובה לשאלה האם הוא קורא לאנשי שב"כ פחדנים ענה ביטן: "אני אומר את זה במפורש, אתה לא צריך לפרש אותי. זה המצב".המראיין, קובי סודרי, הקשה ושאל את יו"ר הקואליציה ושאל: "אתה באמת קורא ככה לגוף הזה שעושה את כל הדברים החשובים האלה, ואי אפשר לתאר מה שהאנשים שלו עושים לילה לילה?"בתשובה אמר ביטן: "השב"כ עושה את העבודה בצורה מצוינת, אבל בנושאים האסטרטגיים ההמלצה שלו קבועה, והנושא האסטרטגי לא פחות חשוב מללכת כל לילה לשטח ואלו אנשי המקצוע שממליצים בקבינט לראש הממשלה איך צריך לפעול".בנוגע למהומות בהר הבית אמר יו"ר הקואליציה: "אני אומר שזה שהיום יש הפגנות שמחה, לא צריך להתרגש מזה זה עניין מחזורי. בסופו של דבר מה שקורה בינינו ובין הערבים אתה רואה את זה שיש מחזוריות לרוב מה שקורה זה שאחנו מרוצים וגם הם מרוצים".