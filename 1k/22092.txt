מנהיג חמאס בעזה, יחיא סנוואר, התייחס היום (שני) לסוגיית הנעדרים הישראלים, ואמר לכלי תקשורת פלסטיניים המקורבים לארגון כי חמאס מוכן לפתוח באופן מיידי במשא ומתן על עסקה לחילופי שבויים באמצעות מתווך - אך הארגון לא יעשה זאת לפני שישראל תשחרר את אסירי עסקת שליט שנעצרו מחדש. לדבריו, חמאס לא מוכן לשלם את המחיר פעמיים, וכי זה היה התנאי הראשוני של הארגון.סנוואר אמר את הדברים ברקע התפטרות מתאם לענייני שבויים ונעדרים במשרד ראש הממשלה, אלוף משנה (במיל') ליאור לוטן. לדבריו, לוטן התפטר מאחר שחש כי הוא מחזיק רק בתואר, ללא תוכן וסמכויות, תחת ממשלה פחדנית. הוא הוסיף כי לחמאס יש את הקלפים המאפשרים לו למלא את ההתחייבויות וההבטחות לעם הפלסטיני – להשיג עסקה מכובדת לשחרור האסירים בישראל.מנהיג חמאס יחיא סנוואר. צילום: אי-פילדברי סנוואר, ראש הממשלה בנימין נתניהו מוליך שולל את ישראל, שכן הוא מוכר "אשליות" למשפחות הנעדרים. מנהיג חמאס בעזה ציין כי מתווכים ערבים ובינלאומיים פנו לארגון כי להתניע את סוגיית חילופי השבויים עם ישראל.סנוואר טען עוד כי "איננו מעוניינים במלחמה ואנו משקיעים כל מאמץ כדי לבלום אפשרות זו, אך בה בעת איננו חוששים ממלחמה ומוכנים להפגין את כוחנו בעת הצורך".לדבריו, יחסי חמאס עם איראן "היו ועדיין טובים", וכי טהראן היא התומכת הגדולה ביותר של הזרוע הצבאית של חמאס - בנשק ובכסף. על היחסים עם מצרים אמר סנוואר כי הארגון הגיע ל"פריצת דרך אסטרטגית" וכי יש לו ערוצי תקשורת רציפים עם קהיר, ואף הבטחה לפתוח את מעבר רפיח לתנועת אנשים וסחורות בתקופה הקרובה.מנהיג חמאס אמר עוד כי ממשלת הצללים ברצועת עזה נועדה באה כדי למלא את הוואקום שהממשלה ברמאללה יצרה והארגון מוכן לפרק אותה, אך תחילה יש לפתור את הבעיות שהובילו להקמתה. לדבריו, חמאס רואה באש"ף מסגרת כוללת שיש בה ייצוג לכלל הפלסטינים. הוא קרא להקמת להקמת ממשלת אחדות פלסטינית, אך הבהיר כי חמאס לא יפסיק את המגעים עם מוחמד דחלאן, יריבו של אבו מאזן.אתמול פורסם לראשונה ב"כאן" כי בקרוב צפוי הקבינט לקיים דיון בדוח שמגר, אשר מסדיר את התנאים לקיום עסקאות שבויים. הדוח הוגש בשנת 2012 אך נגנז על ידי נתניהו, לא הובא לאישור הממשלה ולא פורסם. לפי אחד מעקרונות הדוח, לא ישוחררו מחבלים חיים תמורת גופות. גורם המעורב בעבודת המטה סביב הדוח אישר שבתקופה הקרובה יקיים הקבינט דיון לקראת אישור הדוח.אתמול התבטא לוטן לראשונה בפומבי מאז התפטרותו, ואמר כי "המשימה עדיין פתוחה למול הצד השני, ואנחנו לא רוצים לתת לו ניצחון חינם". לוטן ביקש שלא להרחיב "בגלל הרגישות המחייבת אל מול המשפחות ואל מול הפרשה שעדיין פתוחה".להתפטרותו של לוטן התייחס גם שר הביטחון אביגדור ליברמן, שאמר כי לישראל אסור "לחזור על הטעות שביצענו בעסקת שליט". לאה ושמחה גולדין, הוריו של קצין צה"ל הדר גולדין שגופתו מוחזקת על ידי חמאס בעזה, תקפו בחריפות את ליברמן על הדברים. לטענתם, "לישראל יש שר ביטחון חלש ופחדן".לאה ושמחה גולדין. צילום: פלאש 90במסיבת עיתונאים בביתם בכפר סבא אמרו בני משפחת גולדין כי ישראל מגיבה בהיסוס, והדבר פוגע בביטחונה. "ללא הפעלת לחץ על חמאס, לעולם לא נגיע לארץ המובטחת. צריך להפסיק מיידית את כל ביקורי המשפחות, ולהפסיק מיידית את תנאי הדלוקס שהם זוכים בבתי הכלא, וכמובן לעצור את המחוות ההומניטריות", אמרו לאה ושמחה גולדין.הם טענו עוד כי לוטן לא זכה לגיבוי על המשימה שנדרש לבצע: "אם היה לנו ספקות במהלך שישי שבת, עכשיו עם ההצהרה של ליברמן הכול ברור. עד עכשיו הוא עמד ואנחנו היינו מאחוריו, עכשיו אנחנו בחזית".בנוסף לכך, הם מחו על שחרור מחבלים מחמאס מבלי לקשור זאת לסוגיית השבויים. "מאז שהבן שלי נהרג ונחטף בידי חמאס, שחררו תשעה מחבלי חמאס שפוטים", אמר שמחה. "העשירי עומד להשתחרר בספטמבר. כל השרים שמתחבאים מאחורי אמירת משפחת גולדין שאסור לשחרר מחבלים עם דם על הידיים, כדאי שידעו שממשלת ישראל במשך שלוש השנים האחרונות משחררת מחבלי חמאס. ואי אפשר יותר להסתתר מאחורי האמירה הזאת".