בג"ץ התיר אחר הצהריים (חמישי) לקיים הפגנה מצומצמת בכיכר גורן בפתח תקווה במוצאי שבת, באזור מגוריו של היועץ המשפטי לממשלה אביחי מנדלבליט. פסק הדין הסופי בעתירה יינתן ביום חמישי בשבוע הבא. השופטים הוציאו צו ביניים המורה למשטרה לאפשר קיום הפגנה בכיכר גורן, שלפיו המפגינים נגד מנדלבליט יוכלו לערוך הפגנה במקום בהשתתפות 500 בני אדם לכל היותר ובתנאי שלא ירדו לכביש, שישתמשו בשני מגפונים, שהארוע יחל לא לפני 20:00 בערב ושהמארגנים ידאגו להציב סדרנים.בתנועה לאיכות השלטון אמרו אחרי ההחלטה כי "בשורה התחתונה, והחשובה מכל, הזכות החוקתית ניצלה וניצחה היום, והמחאה חוזרת לכיכר. בית המשפט הגן היום על הזכות החוקתית החשובה ביותר במשטר דמוקרטי, ואפשר את המשך ההפגנות ללא כל דרישה לרישיון. אנחנו מצפים ומקווים כי בית המשפט ימשיך בקו ההגנה על זכויות המפגינים במדינת ישראל, וכי בשבועות הקרובים נקבל הכרעה סופית בעתירה".במשטרה ברכו על ההחלטה:"משטרת ישראל רואה בזכות ההפגנה ערך דמוקרטי חשוב והוכיחה זו במשך עשרות שבועות בהפגנות בפתח תקווה בכל מוצאי שבת", נמסר. "לצערנו, לא זכינו לשיתוף פעולה של מארגני ההפגנות ונדרשנו לדיון בבג״ץ. המשטרה מברכת על החלטת הביניים של בג״ץ הקובעת את התנאים להפגנה, שתאפשר השגת איזון בין מימוש תכלית המחאה וחופש הביטוי, לבין שמירת הסדר הציבורי וביטחון הציבור".מוקדם יותר סירבו התנועה לאיכות השלטון ומארגני ההפגנות השבועיות בפתח תקווה להצעת בג"ץ לקיים הפגנה מצומצמת בכיכר גורן. הצעת הפשרה ניתנה במהלך דיון בעתירת מובילי ההפגנות שביקשו להורות למשטרה להתיר להם לערוך את ההפגנה בקניון גנים, המרוחק כ-370 מטר מביתו של מנדלבליט.המשטרה הסכימה להצעה שהעלו השופטים במספר תנאים, אולם המפגינים הודיעו שהם מסרבים לכך. יו"ר התנועה לאיכות השלטון עו"ד אליעד שרגא אמר בשם המפגינים כי "אנחנו רוצים הכרעה בעתירה. אנחנו לא רוצים עתירות שנשארות תלויות ועומדות. הסוגייה הזו צריכה להיפתר פעם אחת ולתמיד". בשבת האחרונה מנעה המשטרה מהמפגינים להגיע לאזור, ועצרה את מובילי המחאה מני נפתלי ואלדד יניב.ההפגנות בכיכר גורן לפני כשבועיים. צילום: פלאש 90השופטת אסתר חיות אמרה במהלך הדיון כי "כיכר גורן הפכה לסמל המחאה". היא פנתה לנציג המשטרה ודרשה לקבל תשובה בנוגע להצעת השופטים לקיום הפגנה מצומצמת בכיכר.לאחר הפסקה בדיון מסר נציג המשטרה את הסכמתה לקיום הפגנה בהשתתפות 500 איש בלבד בכיכר גורן. הוא הוסיף: "אנו דורשים שזה יוסכם גם מהצד של נציגי המפגינים, ויוצהר בפני בית המשפט שהם גם מתחייבים מצידם לפרטי הפשרה". לדבריו, המשטרה תעדכן את בית המשפט לאחר קיום ההפגנה במוצאי השבת על מידת עמידת המפגינים בתנאים שהוצבו.בחלקו הראשון של הדיון ובתגובה לאמירתו של נציג המשטרה כי "ההפגנות בכיכר גורן מיצו את עצמן", אמר השופט עוזי פוגלמן: "זו עמדת המשטרה? שההפגנות מיצו את עצמן? אנחנו נמצאים בעידן של חופש הביטוי, כזכור".במהלך הדיון טענו העותרים שאין בהפגנות נאומים מדיניים ולכן אין סמכות למשטרה למנוע מהם להפגין ולדרוש קבלת רישיון. מנגד, אמרו נציגי המשטרה כי לנוכח השינוי המהותי בהיקף ובאופי ההפגנות, היא לא תמשיך להתיר אותן במיקום שבו הן נערכו בתקופה האחרונה, והיא מציעה לקיים אותן ב"פארק הגדול" המרוחק מבתי תושבים ואשר יכול להכיל עשרות אלפי אנשים.אלדד יניב ומני נפתלי בבית המשפט בתחילת השבוע. צילום: פלאש 90לדיון צורף גם צדוק בן משה, חבר מועצת העיר שעתר נגד המשך ההפגנות בשכונה ומי שמציג את עצמו כיו"ר ועד שכונת גנים ג'. בן משה הגיש עתירה מטעמו נגד קיום ההפגנות, אולם היא נמחקה לפני שבוע לאחר שהמשטרה הודיעה כי גם היא נגד קיום ההפגנות סמוך לקניון גנים. אף על פי כן, בג"ץ מצא מקום לצרפו עתה לעתירה הנוכחית.בדיון נידונה גם בבקשת ההצטרפות של אנשי עוצמה יהודית איתמר בן גביר וברוך מרזל, התומכים במפגינים. הפרקליטות תומכת בהצטרפותם, אך המפגינים מתנגדים.יו"ר התנועה לאיכות השלטון, עו"ד שרגא, טען בדיון כי המשטרה ביצעה מעצרי מנע של מובילי ההפגנות, נפתלי ויניב, בגלל פרסום פוסטים בפייסבוק שקראו להשתתף להפגנה - נימוק חסר הגיון. "במה הם שונים מאותם אלפי אנשים אחרים שגם פרסמו פוסטים? הולכים ועוצרים אנשים במדינת ישראל בגלל הפופלריות של דפי הפייסבוק שלהם", אמר. השופטת חיות אמרה בתגובה: "מה אתה אומר בעצם? שהיו צריכים לעצור יותר אנשים?"חיות הקשתה על עו"ד שרגא, שטען כי המשטרה החליטה למנוע את ההפגנות בעקבות העתירה נגד קיומן. "למה זה נחשב לגנות המשטרה העובדה שהם מתייחסים ומתחשבים בדעת תושבי המקום, שמתנגדים להפגנות?", אמר.עו"ד המשמש נציג שכונת כפר גנים בדיון הביע התנגדות להפגנות. "ההפגנה נחרטה בקרב הציבור כהפגנה נגד היועץ המשפטי מנלדבליט ולא נגד השחיתות. יש כאן קמפיין ממומן ומחושב על ידי אנשים שמציגים את עצמם כ'אבירי שלטון החוק'". נציגי התושבים אמרו כי המועד שבו נערכת ההפגנה הוא בעייתי:  "אנחנו לא נגד הזכות להפגין - גם הפגנות הנגד של אנשי הליכוד מפריעות לנו".השופט יורם דנצינגר שאל: "מה הבעיה שהמשטרה תאפשר ל-500 אנשים להגיע לכיכר גורן ואת כל השאר שיגיעו אתם תפנו למקום אחר?". נציג המשטרה ענה: "במהלך חודש יולי נתקלנו בהפגנות של 2,000 איש. אבל זה לא רק מספר המפגינים. אלא גם הנאומים והמוסיקה שהחלו במקום והפריעו לתושבים, כל אלו גרמו לנו לשנות את עמדתנו בנושא".בתחילת הדיון בבג"ץ סיפרה חיות, נשיאת העליון המיועדת, כי הערב צפויה לה פגישת היכרות עם ראש הממשלה בנימןי נתניהו. היא ציינה כי הבקשה הגיעה מלשכת ראש הממשלה לפני כחודשיים, וכי לדעתי זו לא סיבה שלא לשמוע את התיק בעניין ההפגנות בפתח תקווה.