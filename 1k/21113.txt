בעל השליטה בבזק, שאול אלוביץ', צפוי לוותר על השליטה בחברה. אלוביץ' הסכים לכך במסגרת משא ומתן מתקדם מול הבנקים להסדר חובותיה של קבוצת יורוקום, שחובותיה נאמדים בכ-1.2 מיליארד שקל.בעקבות פתיחת חקירת בזק על ידי רשות ניירות ערך קצת לפני חודש, צלל בחדות שווי המניות של בזק והחברות שמחזיקות בה, אינטרנט זהב ובי-קום. בעקבות כך, הבנקים החלו להפעיל לחץ על אלוביץ' להסדיר את חובותיה של קבוצת יורוקום, בה שולט אלוביץ' יחד עם אחיו יוסף. החוב כולל גם את חובות חברת הנדל"ן שבבעלותו.בסביבתו של אלוביץ' טוענים כי יפעל לעמוד בכל חובותיו, גם אם הדבר יחייב הכנסת משקיע נוסף לגרעין השליטה בבזק, או לוותר כליל על השליטה. העברת השליטה בבזק מצריכה את אישור משרד התקשורת, ומסתמן כי אם תצא לפועל היא תעשה בהדרגה, תוך מספר שנים, ולא באופן מיידי.ברקע, בית משפט השלום בתל אביב הרחיק את אלוביץ' מבזק וגם מיתר החברות שבשליטתו לתקופה של 60 ימים, ואסר עליו לשוחח עם עובדי בזק. עם בנו, אור אלוביץ', נקבע כי לא יוכל לשוחח רק על עניינים הנוגעים לחקירה המתנהלת בעניינו.