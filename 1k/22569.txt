צעיר בן 28 המוכר למשטרה נפצע קשה, בפיצוץ רכב שאירע היום (שני) אחרי הצהריים בדרך השלום בנשר. על פי החשד, מדובר בניסיון חיסול בין עבריינים.כוחות הכיבוי שהוזעקו לזירת האירוע כיבו את האש שפרצה בעקבות הפיצוץ, וצוות מגן דוד אדום פינה את הפצוי לבית החולים רמב"ם שבחיפה. הוא מורדם ומונשם, ומצבו מוגדר קשה. המשטרה פתחה בחקירה לבירור נסיבות האירוע. החוקרים בודקים קשר בין הפיצוץ לאירועים פליליים נוספים, שהיו בעת האחרונה באזור חיפה והקריות.