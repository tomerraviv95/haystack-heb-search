למרות הנחקרים והכותרות, נכון לעכשיו מסתמן שתיק 3000, תיק הצוללות, קורס. הפרשן הבכיר של "כאן", מוטי גילת, דיווח הערב (שישי) ב"חדשות השבוע" כי עד המדינה מיקי גנור הכזיב בעדותו, וחשודים מרכזיים ייחלצו ללא אישום. כך, בין היתר, נראה שמי שעשויים להצליח להיחלץ מתיק השוחד הם המשנה לראש המטה לביטחון לאומי לשעבר אבריאל בן יוסף, עורך דינו של נתניהו דוד שמרון, ומפקד שייטת 13 לשעבר שי ברוש.עם זאת, החשדות נגד בכירים נוספים שנקשרו לפרשה נותרו איתנים, חרף עדותו של גנור. לכן מסתמן שכתב אישום יוגש נגד ראש המטה של שטייניץ לשעבר דוד שירן, השר לשעבר מודי זנדברג והאלוף במילואים צ'ייני מרום.גורמי אכיפה אמרו לכתבנו רועי ינובסקי כי החקירה צפויה להמשך זמן רב. "יש עוד הרבה מאוד חומרים שצריך לעבד אותם, זה יכול לקחת חודשים ארוכים עד שנה", אמרו לכאן.