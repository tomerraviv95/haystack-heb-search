הרשות הארצית למדידה והערכה בחינוך (ראמ"ה) השיקה היום (שני) את אתר "מיצ"ב ברשת", שמציג את נתוני המבחנים והסקרים של בתי הספר בכל שלבי הגיל. זאת לאחר שנים שבהן סירב משרד החינוך לחשוף את נתוני מבחני המיצ"ב (מדדי יעילות וצמיחה בית-ספרית).האתר מאפשר להורים ולתלמידים להעריך ביתר שאת את נתוני בית הספר. כך, ניתן לערוך השוואה בין בתי הספר בהשוואה לדומים להם או ממגזרים אחרים. כמו כן, ניתן לבדוק את הרמת הבית-ספרית במקצועות הבחינה – מדע וטכנולוגיה, אנגלית, מתמטיקה ועברית – וכן לראות סקרים המביעים שביעות רצון והערכה כלפי בית הספר. בנוסף לכך, ניתן לבחון את הנתונים בהשוואה לשנים קודמות.החל משנת 2012 מחויב משרד החינוך לפרסם את הנתונים, בעקבות פסיקת בג"ץ לאחר ערעור של התנועה לחופש המידע ועמותת ההורים הל"ה. עד אז, המידע הרשמי פורסם בעשרות אלפי דוחות על פני מאות עמודים. עתה, עם השקת האתר, המידע יהיה נגיש יותר.