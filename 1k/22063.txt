השר לביטחון פנים גלעד ארדן ומפקדי משטרת ירושלים מגבשים פתרונות ביטחוניים שיקדמו בניית שכונה יהודית במזרח ירושלים במתחם קדמת ציון בסמוך לראס אל עמוד. התוכנית לבניית מאות יחידות דיור לא קודמה עד כה בשל הקושי לאבטח את המתחם. בין היתר נבחנת האפשרות להרחיב את מערך האבטחה סביב צירי הגישה למתחם.ארדן סייר היום (ראשון) יחד עם מפקדי משטרת ירושלים סמוך למתחם ובשכונת סילוואן ושם נדונו סידורי הבטחון בסמוך לבתי היהודים, במסגרתו הוחלט לבחון תגבור שוטרים בסילוואן ובסביבה.במהלך הסיור, נפגש השר עם תושבי המקום ודן עימם בענייני הביטחון באזור מגוריהם ודרכים לשיפור המצב באזור. "ההתיישבות היהודית במזרח ירושלים נמצאת ממש על ירושלים המקראית וצופה אל הר הבית שהוא המקום הקדוש ביותר לעם היהודי", אמר ארדן. "אני מתרגש כל פעם מחדש לראות את המשפחות היהודיות שמבינות את מה שכולנו צריכים להבין - הריבונות שלנו על מדינת ישראל ועל ארץ ישראל מתחילה כאן. אני אמשיך לעשות כל מה שאני יכול כדי שהביטחון האישי פה יהיה כזה שכל משפחה שרוצה להתיישב כאן תוכל לעשות זאת בביטחון מלא".בעמותת "עיר עמים" הביעו ביקורת על התנהלותו של השר לביטחון פנים: "ארדן מועל בתפקידו ופועל נגד התושבים בסילוואן"