פרקליטות מחוז דרום הגיעה היום (חמישי) לבית המשפט המחוזי בבאר שבע כתב אישום נגד אימא שהשליכה את בנה התינוק בן החודשיים מכלי רכבה במהלך נסיעה במהירות של 80 קמ"ש. האירוע התרחש בשבוע שעבר בכניסה לעיר. התינוק נפצע בינוני ופונה לבית החולים סורוקה, והאם, בשנות ה-30 לחייה, נעצרה לאחר מכן ועתה נאשמת בגרימת חבלה בנסיבות מחמירות. על פי כתב האישום, במהלך האירוע, אמרה הנאשמת: "איזו אמא רעה אני". האם נסעה בכלי הרכב שבו נהג אחיה מביתה שבמרכז לכיוון העיר באר שבע. בעת שהרכב התקרב לכניסה הצפונית לבאר שבע, מסיבה שאינה ברורה, פתחה האם את חגורת הבטיחות של המושב שבו ישב התינוק, הרימה את התינוק בידיה והשליכה אותו אל מחוץ לרכב דרך החלון.אחיה של הנאשמת הבחין במעשיה, עצר ויצא אל הכביש, סימן לכלי הרכב הנוסעים לעצור והרים את התינוק שהיה מוטל על הכביש כשהוא פצוע ומדמם בראשו ובגפיו ובוכה. התינוק נזקק לאשפוז ולקבלת טיפול רפואי. האם נאשמ