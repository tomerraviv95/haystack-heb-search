פעילי במאבק להעלאת קצבאות הנכים חוסמים אחר הצהריים (שלישי) את כביש מספר 4 בין חיפה לתל אביב, סמוך לאצטדיון סמי עופר לכיוון צפון. מדובר בחסימה השלישית היום, אחרי שמוקדם יותר חסמו כ-20 פעילים כבישים במרכז הארץ.בשעות הבוקר נחסמו נתיבי איילון בין צומת גלילות למחלף קק"ל, וגם קטעים בכביש 20 סמוך למחלף שבעת הכוכבים, במשך כשעה וחצי. בצהריים קיימו פעילי המחאה חסימה נוספת, הפעם בכביש החוף, באזור גבעת אולגה לכיוון צפון. אל כל המוקדים הגיעו ניידות משטרה כדי להכווין את התנועה.מחאת הנכים בחיפהמחאת הנכים בכביש החוף, היוםמחאת הנכים בנתיבי איילון, הבוקרבהודעה מטעם ארגון "הנכים הופכים לפנתרים", מחו הפעילים נגד פגישה שקיים יו"ר ההסתדרות, אבי ניסנקורן, לטענתם עם קומץ קטן בלבד מתוך ארגוני הנכים במקום עם כלל הנציגים. "אנו מודיעים בזאת כי עד שלא יהיה מתווה הוגן המוסכם על כולם – נמשיך בחסימות הכבישים", נאמר בהודעה."מקבלי ההחלטות יכלו מזמן לסיים את הסאגה הנוראית והמחפירה שבה נמצאת אוכלוסית הנכים בארץ", מסרו בארגון המאבק. "לכן, לא נרפה את ידינו עד לקבלת תוצאות אמיתיות. בלי דיבורים ובלי הבטחות – רוצים תוצאות".יו"ר ארגון "נכה לא חצי בן אדם", אלכס פרידמן, אמר היום: "אנחנו ממשיכים לחכות למשא ומתן הישיר שהובטח, בתקווה להפסקת החסימות ומתן פתרון ראוי ומכבד למצוקת הנכים בהקדם האפשרי. הסופה בארצות הברית היא כלום לעומת הטורנדו שעושה ממשלת ישראל לנכים".ארגוני הנכים דורשים מהממשלה להשוות את קצבת הנכות שלהם לשכר המינימום במשק. בשבועות האחרונים חוסמים פעילים במאבק כבישים וגורמים לשיבושי תנועה במוקדים משתנים ברחבי הארץ על מנת להעלות את המודעות לנושא.ביום חמישי חסמו פעילים במאבק הנכים כמה כבישים ברחבי הארץ, בהם צומת אשתאול שבין בית שמש לירושלים וכן צומת רעננה מרכז. "אנשים צריכים להבין שהנכים במצב קשה מאוד, אין טיפת מודעות. מי שאשם זה ראש הממשלה ופרופ' שמחון שמסובבים את כולם", אמרה אחת מהפעילות במקום.בשבוע שעבר התחייב ראש הממשלה, בנימין נתניהו, להגיש אחרי החגים הצעה ל"שיפור דרמטי במצבם של בעלי מוגבלויות בישראל". נתניהו הודיע בישיבת הממשלה כי גיבש מתווה מוצע, והוסיף כי הוא מתכוון לגבש ביחד עם שר האוצר, משה כחלון, הקלות נוספות שתובאנה לחקיקה."לאחר החגים אני מתכוון להביא לממשלה, ביחד עם שר האוצר, הצעה לשיפור דרמטי במצבם של בעלי מוגבלויות בישראל", אמר נתניהו. בין היתר, טען ראש הממשלה כי תקציב הנכים יגדל בתוך ארבע שנים בהיקף של ארבעה מיליארד שקלים, וכי הכנסתם של נכים שהוכרו כמי שאינם יכולים לעבוד לא תפחת מ-3,200 שקלים בחודש.