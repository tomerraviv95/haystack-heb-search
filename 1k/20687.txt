הקטל בדרכים גובה היום (שני) שלושה קורבנות נוספים, שמצאו את מותם בשתי תאונות דרכים קשות. ילד בן 6 ואביו בן ה-47 נהרגו בתאונת דרכים בין משאית לרכב מסחרי בגליל המערבי. בתאונה נוספת, קצין צה"ל נהרג בהתנגשות בין אוטובוס לבין רכבו הפרטי בנגב. התאונה הראשונה אירעה בסביבות השעה 13:00 סמוך למושב עבדון. מלבד האב ובנו הקטן, שמותם נקבע בבית החולים בנהריה, בתאונה נפצעו חמישה בני אדם נוספים - האם, שמצבה קשה, ושלושה נערים נוספים בגילאי 16-13 שמצבם בינוני. נהג המשאית נפצע קל. כולם מאושפזים בבית החולים בנהריה.זירת התאונה בצפון. צילום: דוברות מד"אאוריאל כהן, חובש רפואת חירום של איחוד הצלה שהגיע לזירת התאונה, סיפר: "כשהגעתי לזירה יחד עם חובשים נוספים מיחידת האופנועים של איחוד הצלה הענקנו טיפול רפואי ראשוני בזירת התאונה לילד שנפצע באורח אנוש, לגבר ואשה שנפצעו באורח קשה, ולשלושה נפגעים בינוני וקל עד בינוני - חלקם ילדים. מדובר בזירה קשה של תאונה עם מעורבות רכב מסחרי ומשאית. נהג המשאית טופל בזירה במצב קל".זירת התאונה בצומת מעון בנגבבתאונת דרכים נוספת נהרג קצין בצה"ל ושלושה נוספים נפצעו, אחד באורח בינוני ושניים קל. התאונה אירעה בהתנגשות אוטובוס ורכב פרטי בצומת מעון שבמערב הנגב. בעקבות התאונה הצומת, בכביש 232, נחסם לתנועה בשני הכיוונים.על פי נתוני הרשות הלאומית לבטיחות בדרכים, מתחילת השנה נהרגו בכבישי ישראל 213 בני אדם, בהם 17 מתחילת חודש יולי. מדובר בעלייה במספר ההרוגים לעומת התקופה המקבילה אשתקד, אז נרשמו 203 הרוגים.