ממצאי תחקיר פנימי שנערך בבית החולים "שערי צדק" מגלה את הכשלים בטיפול היולדת שהלכה לעומה לפני שבוע וחצי, כך נחשף היום (שלישי) בחדשות הערב בכאן 11.על פי התחקיר, האשה הגיעה למיון בית החולים שישה ימים לאחר לידתה, כשהיא מתלוננת על כאבי בטן עזים. למרות שלדעת בית החולים הייתה אמורה להבדק על ידי גניקולוג, הרופא מעולם לא הגיע. במיון טוענים כי ביקשו שיבוא הרופא, ואילו במחלקה הגניקולוגית אמרו כי לא קיבלו את הבקשה. לאחר מעל לשעתיים וחצי של המתנה, המטופלת קרסה במיון, ושם נקבע מותה.בשיחה קשה שניהלה משפחת המנוחה עם מנהל שערי צדק, הפרופסור יהונתן הלוי, עדכן הלוי את המשפחה כי נערך תחקיר פנימי שתוצאותיו לא חד משמעיות, וכי לדעתו ״בטוח שהיה משהו לא נעים״. המשפחה השיבה כי אמה של המנוחה התחננה בצעקות כי רופא יבדוק את בתה, וכי מדובר בעניין של חיים ומוות.ממשרד הבריאות נמסר: ״לצורך בירור האירוע החליט נציב קבילות הציבור למקצועות רפואיים על הקמת ועדת בדיקה שתבחן את כל ההיבטים״.משערי צדק נמסר: ״אכן התקיים תחקיר פנימי של האירוע והתגלה כי אין פערי גרסאות בתוך הצוות. מניתוח תוצאות הנתיחה שלאחר המוות, עולה כי הפטירה היתה עקב קרע של מפרצת עורק הטחול שהיא תופעה נדירה. איתור המפרצת לפני התהוות הקרע קשה עד בלתי אפשרי״.