שבוע, בדיוק שבוע חלף מאז חתם ארי הרו על הסדר עד המדינה עם הפרקליטות – וזו היתה למעשה הנקודה הארכימדית שבה שינה נתניהו את האופן שבו הוא מתייחס לחקירות המשטרה. זה לא נכון שנתניהו לא מתייחס לתקשורת. להיפך, התקשורת הממסדית מאוד מאוד מעניינת את נתניהו. נתניהו הפוליטיקאי תקף את התקשורת והשמאל ביום רביעי. נתניהו המדינאי מאוד מאוד רוצה שפעולותיו יסוקרו, ובהרחבה. זוכרים את זה?נתניהו לוקח איתו עיתונאים לכל ביקור. לשכת תקשורת ראש הממשלה משגרת כמה הודעות ביום, לעיתים היא גם מוסיפה תמונות סרטונים. עיתונאים מזומנים באופן יום יומי לכל אירוע שבו משתתף ראש הממשלה. נתניהו המדינאי, המנהיג רוצה תקשורת, מאוד רוצה אותה. אבל הוא מתקשה להתמודד עם הביקורת שהיא מפנה אליו. נתניהו זה שאמור עליו בשנות ה-80 וה-90 שהוא אשף תקשורת, מפחד מהעיתונות, שחלילה לא תשאל אותו שאלות. נתניהו מסרב סדרתית להתראיין. אנחנו כאן וכמונו כל יתר כלי התקשורת מזמינים את ראש הממשלה להתראיין – אנחנו מבטיחים לא להגביל בזמן, לשאול את השאלות - ולתת לו לענות. בינתיים נתניהו מסרב. מסרב פעם אחרי פעם לבוא לכאן ולהתראיין, למעט מקומות נוחים בעבורו נוחים מאוד.את ההחלטה לשנות את הקו – לעבור ממגננה להתקפה הוביל אדם אחד – שמו דוד ביטן. הוא יצא לרחובות פתח תקווה במוצאי שבת ויחזור לשם מחר, הוא יזם את האירוע התמיכה בגני התערוכה.יתכן וזה ישתלם לו לביטן. מקורביו של ראש הממשלה מאוד מאוד מרוצים ממנו – ורואים בו גדול הנאמנים – ורק מחכים לרגע שבו ניתן יהיה לגמול לו. אני משיא עצה לביטן. בוא, תתקרב למקלט אגיד לך את זה בלחישה. נתניהו לא גומל בדרך כלל, שאל את כחלון, סער, ארדן, יעלון ואפילו אלקין. מי שמתקרב מדי – עשוי להיפגע.את הסקרים שראיתם אמש בערוצי הטלוויזיה אני מציע לכם לקרוא דרך עיניו של ראש הממשלה. האיש המבין ביותר בסקרים בישראל אולי. נתניהו הרי לא מדבר עברית או ישראלית. הוא מדבר ימנית. הוא מדבר לבייס פוליטי. אמנם המספרים נראים רע. שני שלישים מהציבור לא מאמינים בחפותו של נתניהו, אבל שליש – 33% שהם שקולים ל-40 מנדטים - דווקא כן מאמינים.וזה מה שחשוב! הבייס הפוליטי שם – ותומך ומאמין. הנתון הבעיתי הוא בשאלת ההעמדה לדין כאן 69% סבורים שנתניהו צריך להתפטר – ובפילוח הפנימי גם 46% מבוחרי הימין, סבורים כך – וזה נתון בעייתי. בעייתי – אבל נתמודד, יגיד לעצמו ראש הממשלה.