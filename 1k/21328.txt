ארצות הברית הודיעה הבוקר (שבת) רשמית לאו"ם כי ברצונה לפרוש מהסכם האקלים שנחתם בפאריס לפני כשנתיים. משרד החוץ האמריקני הבהיר כי וושינגטון תמשיך להשתתף בדיונים על הסכמים בינלאומיים נוספים להתמודדות עם שינויי האקלים.הליך הפרישה של ארצות הברית מהסכם פריס יוכל להתחיל רק בנובמבר 2019, שלוש שנים לאחר כניסתו של ההסכם לתוקף. בהסכם התחייבו המדינות החתומות לפעול להגביל את ההתחממות בכדור הארץ לכשתי מעלות צלזיוס עד שנת 2050, בין השאר באמצעות צמצום הפליטה של גזי החממה.