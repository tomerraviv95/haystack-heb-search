רימון הלם נזרק הלילה (שני) בפעם השנייה לעבר מסגד בכפר מע'אר, היישוב שבו התגורר אחד השוטרים שנהרגו בפיגוע בהר הבית ביום שישי. לא היו נפגעים ולא נגרם נזק. זמן קצר לאחר מכן, בסביבות השעה 03:30, נורו יריות לעבר מסגד אחר בכפר, ונזק נגרם לחלון. המשטרה חוקרת את האירוע ופרסה כוחות בכפר.בליל שישי, כמה שעות לאחר הלווייתו של האיל סיתאוי, נזרק רימון לעבר מסגד בכפר. לא היו נפגעים ולא נגרם נזק. ככל הנראה, הייתה זו תגובה לפוסט בפייסבוק ששיבח את הפיגוע.ד"ר מנסור עבאס, סגן ראש הפלג הדרומי בתנועה האיסלאמית ותושב כפר מע'אר, טען לאחר התקרית הראשונה כי רימון ההלם לא נזרק לכיוון המסגד, אלא לכיוון הכביש הראשי, וכי המשטרה טעתה בהודעה שהוציאה בעניין.