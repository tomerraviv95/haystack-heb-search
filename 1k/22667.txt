פועל נהרג ושלושה נוספים נפצעו בשורת תאונות במפעלים ברחבי הארץ, בתוך יממה. לפנות בוקר (רביעי) מת מפצעיו תושב הגליל בן 40 שנפצע קשה מאוד בתאונה אתמול במפעל בקיבוץ שמיר. מסיבה שאינה ברורה, האיש נמחץ מתחת למכונה כבדה. הוא הועבר לאחר מכן לבית החולים זיו בצפת שם מת מפצעיו.במקרה אחר, צעיר בן 25 נפצע קשה מנפילה מגובה ארבעה מטרים במפעל בקריית מלאכי. צוות מד"א פינה את האיש לבית החולים קפלן ברחובות כשהוא סובל מפגיעה רב מערכתית.הבוקר נפל פועל בן 35 מגובה חמישה מטרים במפעל בנתיבות. הוא פונה במצב בינוני אל בית החולים סורוקה בבאר שבע כשהוא סובל מחבלה מגבו.כמה שעות לאחר מכן נפל פועל בן 47 מגובה ארבעה מטרים במפעל באזור התעשייה בבית שאן. מסוק של מד"א שהוזעק למקום פינה אותו במצב בינוני לבית החולים רמב"ם בחיפה.השתתפו בהכנת הידיעה: אסף פוזיילוב, ניצן גלוסמן, נסים קינן ואורלי אלקלעי