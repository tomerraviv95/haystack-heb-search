הקואליציה נגד דאעש, בהובלת ארצות הברית, אישרה היום (שישי) שהיא זו שאחראית למותם של 61 אזרחים בהפצצות בעיראק ובסוריה. מספר האזרחים שנהרגו בתקיפות הקואליציה מאז תחילת המלחמה עלה ל-685.בהודעה של הקואליציה נאמר כי בחודש יולי נחקרו 37 דיווחים על אזרחים שנפגעו בתקיפות. רק 13 מהדיווחים התגלו כאמינים, ו-61 אזרחים נפגעו שלא במכוון. הקואליציה חקרה גם 455 דיווחים נוספים על אזרחים שנפגעו בתקיפות האוויריות. מחקירה זו עלה כי 685 אזרחים נהרגו בסך הכל בתקיפות מאז הצטרפה הקואליציה למלחמה באוגוסט 2014.התקרית שבה נהרגו הכי הרבה אזרחים הייתה במרץ 2014, בתקיפת עמדה של ארגון המדינה האיסלאמית. בתקיפה זו נהרגו 27 אזרחים.