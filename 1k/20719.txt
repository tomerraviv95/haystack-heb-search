אלה מוכתר, הילדה בת ה-12 שנפצעה בתאונת הדרכים הקטלנית שאירעה אתמול בגליל המערבי, מתה היום (שלישי) מפצעיה במרכז הרפואי לגליל בנהריה. בכך עלה מספר ההרוגים בתאונה לשלושה.אתמול מתו מפצעיהם אביה של אלה, אלון מוכתר (47), ואחיה יואל בן ה-7. אם המשפחה ושני אחים נוספים – בן 16 ובת 14 – עדיין מאושפזים בבית החולים.התאונה הקטלנית, שבה הייתה מעורבת המשפחה מכפר אדומים, אירעה אתמול בצהריים בכביש 70. הרכב שבו נסעו בני המשפחה התנגש במשאית שבאה ממול.מחקירת התאונה עולה, כי הרכב המשפחתי הגיע מכיוון היישוב עבדון. הרכב נכנס אל צומת, ואז פגעה בו המשאית שהגיעה מדרום. נהג המשאית נפצע קל.