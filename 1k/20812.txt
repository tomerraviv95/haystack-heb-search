מחבל ניסה היום (חמישי) לדקור חיילים שהוצבו בעמדת בידוק בסמוך לכפר תקוע הערבית בגוש עציון. פלסטיני חמוש בסכין התקרב לעבר עמדה על הציר שבין תקוע לצומת ה-T בגזרה, ונורה למוות על ידי חיילים במקום. לא היו נפגעים בקרב כוחות צה"ל. לפי דיווחי פלסטינים, המחבל הוא מוחמד תנוח, בן 25 מהכפר תקוע.לפני שבוע וחצי אירע במקום ניסיון פיגוע דריסה. לפי צה"ל, מחבל התנגש בעמדת פילבוקס וגרם לנפילת עמוד תאורה ולפציעתו של חייל. בשבועיים האחרונים אירעו ביהודה ושומרון ארבעה ניסיונות פיגועים ופיגועים. ביום שלישי האחרון ניסה מחבל לדרוס כוח צה"ל בצומת בית ענון. שלושה חיילים נפצעו באורח קל מאוד. הכוח, מגדוד רם של פיקוד העורף, ירה למוות במחבל.זירת הפיגוע, היוםהתקהלות בזירת הפיגוע, היום