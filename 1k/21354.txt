שר החוץ הסיני וונג יי אמר היום (ראשון) כי האיץ במקבילו מקוריאה הצפונית לציית להחלטות האו"ם במהלך פגישתם היום, ובכלל זה ניסויים בשיגורי טילים. הוא אף קרא לקוריאה הדרומית ולארצות הברית להימנע מצעדים לעומתיים. הצהרתו מגיע יום לאחר שמועצת הביטחון של האו"ם אישרה סנקציות נוספות על פיונגיאנג בעקבות שני ניסויים שבהם שיגרה טילים.וונג נפגש עם מקבילו מקוריאה הצפונית, רי וונג הו, במנילה בירת הפליפינים. השיחה בין השניים הוגדרה "לבבית", אך שר החוץ הסיני סירב לפרט מה אמר לו מקבילו בפגישתם. לאחר ההצבעה במועצת הביטחון של האו"ם אמר שר החוץ הסיני כי הסנקציות על פיונגיאנג כי הן "היו נחוצות, אך הן בוודאי לא הפתרון הסופי להקלת המתח בחצי האי הקוריאני". הוא קרא "לייצר הזדמנות עבור קוריאה הצפונית לשוב לשולחן המשא ומתן", והפציר בארצות הברית ובקוריאה הדרומית להפסיק את הניסויים הצבאיים המשותפים שהן מבצעות.שר החוץ הסיני וונג יי ומקבילו מקוריאה הצפונית, רי וונג, אתמולהסנקציות שהוטלו נגד משטרו של קים ג'ונג און, שאושרו במועצת הביטחון פה אחד, צפויות לקצץ בהיקף של כשליש את הייצוא של פיונגיאנג, הנאמד כעת בכשלושה מיליארד דולרים בשנה. כמו כן, יוטל על קוריאה הצפונית איסור לייצא פחם, ברזל, עופרות ברזל ופירות ים. בנוסף לכך, ייאסר על מדינות להעסיק פועלים נוספים מקוריאה הצפונית או לקיים יוזמות ושיתופי פעולה עסקיים חדשים עם גורמים במדינה.קוריאה הצפונית שיגרה לפני כשבוע טיל שנחת במי החופים של יפן. משרד ההגנה ביפן העריך אז כי הטיל שייט שלושת אלפים קילומטרים לפני שנחת במי החופים של יפן, סמוך לאי הוקאידו. משטרו של קים ג'ון און ביצע 12 שיגורי טילים מאז נכנס דונאלד טראמפ לתפקידו כנשיא ארצות הברית.