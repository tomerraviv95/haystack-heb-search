עשרות משלחות מבתי ספר תיכוניים, שתכננו לצאת החודש למסעות בפולין, נמצאות בסכנת ביטול. זאת בעקבותעיצומים של עובדי משרד החוץ.עובדי המשרד מסרבים, כחלק מצעדי המחאה שלהם, להנפיק למאבטחים המלווים את המסעות דרכונים דיפלומטיים מיוחדים הנדרשים ליציאתם. על כן, המאבטחים הודיעו לפני כמה ימים שלא יוכלו ללוות את המסעות - וללא אבטחה לא יוכלו המסעות לצאת. מדובר במשלחות של כ-70 תיכונים, הכוללים כ-8,000 תלמידים ומלווים.בעקבות כך, משרדי האוצר והחינוך הגישו היום (שלישי) לבית הדין האזורי בירושלים בקשה להוציא צווי מניעה. אם הבקשה לא תתקבל, אלפי התלמידים והוריהם לא יוכלו לקבל חזרה את אלפי השקלים ששילמו וכבר הועברו לחברות התעופה ולבתי המלון, משום שאלה אינם ניתנים להחזר. הנזק הכולל מוערך בכ-40 מיליון שקלים.מוועד העובדים של משרד החוץ נמסר כי "שירות החוץ הישראלי בסכנה – שלוש שנים אחרי שהחל סכסוך העבודה, לא היתה לעובדי משרד החוץ שום ברירה, אלא לפתוח בעיצומים הכוללים אי הנפקת דרכונים דיפלומטיים לגורמי חוץ. אנו מצרים על הפגיעה בציבור אולם לעובדי המשרד לא נותרה ברירה אלא נקיטת צעדים שיעלו את המשבר לסדר היום. אנו קוראים למשרד האוצר ליישם סוף כל סוף את ההסכם עליו הסכים לפני ארבעה חודשים.