מה בדיוק קרה?חברת טבע פרסמה הבוקר דוחות כספיים גרועים במיוחד לשלושת החודשים האחרונים, וגילתה כי הפסידה בהם 6 מיליארד דולר. לשם השוואה, ברבעון המקביל לפני שנה היא הרוויחה 200 מיליון דולר. החברה אמרה שבתכניתה לצאת מ-45 מהמדינות שבהן היא פועלת היום, ולפטר 7,000 עובדים ברחבי העולם.זה באמת אומר שטבע קורסת?לא, אבל זה אומר שהיא בבעיה רצינית. המניה של טבע קרסה בבורסה בארה"ב ואיבדה 23% מהשווי שלה, מה שאומר שהמשקיעים בטבע הפסידו בערך 27 מיליארד שקל. ביום אחד.7,000 העובדים שיפוטרו – כמה מהם בישראל?הנהלת טבע אמרה שהיא תפטר בערך 2,000 עובדים יותר ממה שחשבה לפני שנה, ותגיע להיקף כולל של 7000 מפוטרים עד סוף השנה. מתוכם 350 בישראל. בטבע פועל ועד עובדים חזק, ולפני שנתיים, כשהחברה הודיע על פיטורים של 5,000 איש, היא לא הצליחה לפטר עובדים בישראל. כעת ההנהלה צפויה להשתמש בנתונים הכספיים הגרועים של החברה כקלף במשא ומתן מול ההסתדרות.מה יישאר מטבע אחרי כל הקיצוצים האלה?טבע פועלת היום ב-80 מדינות, יש לה 87 מפעלים והיא מעסיקה 57 אלף עובדים ברחבי העולם. בקיצור, זה קיצוץ משמעותי מאוד.איך טבע מסבירה את ההפסדים שלה?לטבע יש שני הסברים עיקריים: דבר ראשון, הפעילות שלה בונצואלה נפגעה מאוד בגלל חוסר היציבות במדינה, שפגע בשער המטבע המקומי. דבר שני, בארה"ב, שמהווה בערך חצי מהמכירות של טבע, התחרות בשוק שבו טבע פועלת גדלה, לרעת טבע. הלקוחות שלה התאגדו, כוח המיקוח שלהם מולה עלה, המחיר שבו היא מוכרת את התרופות שלה ירדו, וההכנסות נשחקו. בגלל העניין הזה, טבע היתה צריכה למחוק 6 מיליארד דולר משום שחברת התרופות שקנתה בשנה שעברה הפכה להיות שווה פחות.איך זה ישפיע עלינו?טבע היא אחת החברות הגדולות ביותר שנסחרות בבורסה בישראל. הקריסה במניה משפיעה על כל גופי הפנסיה, וגם על המדדים המרכזיים של הבורסה, כלומר מדד 125 החברות הגדולות בבורסה. עם זאת, היקף ההשקעה של גופי הפנסיה ישירות בטבע מוגבל, ועומד על בערך 3.5 מיליארד שקל - כחצי אחוז. גם אם טבע עדיין היתה נמחקת לחלוטין, ההשפעה על הפנסיה לא היתה דרמטית.זה נשמע רע. למה אנחנו עדיין מושקעים בה?זה הרבה כסף, אבל זה פחות מחצי אחוז מכלל כספי הפנסיה, וטבע היא עדיין חברת ענק שמציגה רווחים, למרות ההפסדים הרעים ברבעון האחרון.חברה יכולה לצאת ממצב כזה או שזו קריסה ידועה מראש?טבע בהחלט מנסה. ומכירת העובדים והפיטורים הם הצעד הראשון. האם זה יספיק לנצח? מאחר שהשוק שבו היא פועלת משתנה מאוד לרעתה, כנראה שהתשובה היא לא.מה עם המשכורות המנופחות של המנהלים של טבע? הן יקוצצו?סביר מאוד להניח שגם שם יקרה משהו. אחרי הכל, חמשת המנהלים הבכירים לוקחים יחד שכר בעלות של כ-100 מיליון שקל. עם זאת, מאחר שהחברה מנסה לגייס מנכ"ל בימים אלה, ספק גדול אם מישהו יסכים להכניס את עצמו למיטה הזו בלי שכר של כמה עשרות מיליונים בשנה.