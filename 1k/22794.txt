מפכ"ל המשטרה רוני אלשיך דחה הבוקר (שני) את הטענות, שלפיהן המשטרה פועלת לכאורה באיטיות בחקירה של פרשות 1000 ו-2000, בהן חשוד ראש הממשלה בנימין נתניהו, וכן בתיק הצוללות. בהרמת כוסית לרגל ראש השנה, שנערכה במטה הארצי של המשטרה בירושלים, התחייב אלשיך כי המשטרה עושה כל שביכולתה כדי להגיע לחקר האמת."לא מסמסנו כלום", אמר המפכ"ל למשתתפי טקס הרמת הכוסית. "אנחנו הופכים את כל האבנים הנדרשות. אנחנו עושים את זה בצורה טובה מאוד, כדי להגיע לחקר האמת ולהביא תוצאות".אלשיך התייחס גם לתרומתם של שני עדי המדינה, ארי הרו ומיקי גנור. "לא מגייסים עד מדינה סתם", הבהיר המפכ"ל. "שום עד מדינה לא יגויס, אלמלא הביא תועלת ספציפית לחקירה".ביום שישי דיווח מוטי גילת בחדשות השבוע בכאן 11 על קשיים בחקירת תיק הצוללות, שנמצא על סף קריסה. זאת, לאחר שעד המדינה, מיקי גנור, הכזיב בחלק מעדותו. כתוצאה מכך, מסתמן כי חשודים מרכזיים בפרשה ייחלצו ממנה מבלי שיוגש נגדם כתב אישום.בין היתר, נראה כי מי שעשויים להיחלץ מתיק השוחד הם המשנה לראש המטה לביטחון לאומי לשעבר אבריאל בן יוסף, עורך דינו של נתניהו דוד שמרון, ומפקד שייטת 13 לשעבר שי ברוש. עם זאת, החשדות נגד בכירים נוספים שנקשרו לפרשה נותרו איתניםר. כתבי אישום צפויים להיות מוגשם נגד ראש המטה של יובל שטייניץ לשעבר דוד שרן, השר לשעבר מודי זנדברג והאלוף במילואים אליעזר (צ'ייני) מרום.