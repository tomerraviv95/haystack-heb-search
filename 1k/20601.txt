צעיר פלסטיני כבן 18 נהרג הבוקר (שישי) מאש צה"ל במהלך עימותים עם כוח צבאי במחנה פליטים דהיישה בבית לחם – כך דיווח משרד הבריאות הפלסטיני. לפי הדיווח, שני פלסטינים נוספים נפצעו בתקרית.העימותים פרצו במהלך פעילות מעצרים של כוח צה"ל במחנה. לפי צה"ל, הושלכו לעבר הכוח סלעים ומטענים מגגות בניינים במקום. בתגובה לכך, הכוח החיילים השיבו בירי. שלשום בלילה נהרגו שני צעירים פלסטינים במחנה פליטים בג'נין. מצה"ל נמסר כי הכוח הותקף בירי ובמטעני חבלה. מדובר צה"ל נמסר כי כוח מיחידת מגלן שהיה בסיור שגרתי נקלע לתקרית בעת שהיה בדרכו החוצה מן המקום, ובתגובה השיב אש.