נשיא ארצות הברית דונלד טראמפ הוא האיש שהורה לפרסם את ההודעה השקרית בשמו של בנו טראמפ ג'וניור בנוגע לפגישתו של האחרון עם עורכת הדין המקורבת לקרמלין, במהלך קמפיין הבחירות לנשיאות. כך דווח הלילה (שלישי) ב"וושינגטון פוסט".לפי הדיווח, יועציו של הנשיא דנו בשאלה כיצד להגיב לדיווחים על הפגישה בין טראמפ ג'וניור ועורכת הדין נטליה וסלניצקיה שנערכה ביוני 2016, בעיקר בשל החשש מההשלכות הפוליטיות ואף הסיכון בהליכים משפטיים בעקבותיו.טראמפ ג'וניור בראיון ל"פוקס ניוז". צילום: APעל פי העיתון, היועצים החליטו בתגובה לפרסומים בשבוע הראשון של חודש יולי, כי על בנו של הנשיא להודות בקיום הפגישה ובתוכנה. אולם טראמפ, שהיה באותו זמן על מטוס האייר פורס 1 בדרכו חזרה מפסגת G20 בגרמניה, דחה את ההצעה, וניסח בעצמו את ההצהרה. בטקסט נכתב, כי הפגישה לא הייתה קשורה לקמפיין הבחירות, אלא קשורה לתכניות בנוגע לאימוץ ילדים רוסים בארה"ב. בהודעה שניסח טראמפ ופורסמה ב"ניו יורק טיימס" בתגובה לכתבה על הפגישה, הודגש שהיא לא הייתה קשורה לקמפיין הבחירות לנשיאות. שלושה ימים לאחר מכן הודה בנו של טראמפ, רק לאחר לחץ ציבורי, כי מה שהניע אותו לקיים את הפגישה עם עורכת הדין היה הבטחה לקבל מידע מכפיש על הילרי קלינטון, במטרה לסייע לאביו בבחירות לנשיאות.כמה מהיועצים בבית הלבן מסרו ל"וושינגטון פוסט" כי הם חוששים שהדיווחים על מעורבותו הישירה של הנשיא טראמפ בפרשה עלולים לסבך אותו. זאת, על רקע חקירה של התובע המיוחד רוברט מולר בנוגע לטענות על ניסיונות לשיבוש הליכי החקירה בנוא ההתערבות הרוסית בקמפיין הבחירות.לפי היועצים, "הנשיא מתנהל כאילו הוא עורך הדין, האסטרטג ואיש יחסי הציבור של עצמו ומתעלם מההצעות של יועציו. "הוא לא חושב שהוא נמצא בסכנה משפטית. הוא חושב שזו רק בעיה פוליטית שהוא יכול לפתור אותה בעצמו".Here's my statement and the full email chain pic.twitter.com/x050r5n5LQ

לפני כשלושה שבועות פרסם ה"ניו יורק טיימס" ידיעה על קיום הפגישה בין טראמפ ג'וניור ועורכת הדין המקורבת לקרמלין. לפי הדיווח בפגישה נכחו גם חתנו ויועצו הבכיר של טראמפ, ג'ארד קושנר וכן מנהל קמפיין הבחירות שלו פול מנפורט. בכך נחשף לראשונה קשר בין גורמים במטהו של טראמפ לבין נציגים רוסים הקשורים לקרמלין. כאמור, בהודעה מטעמו של טראמפ ג'וניור נאמר כי הפגישה לא נגעה כלל לקמפיין הבחירות. עם זאת, בתוך מספר ימים הודה בנו של הנשיא כי הפגישה נערכה בעקבות מייל שבו הובטח לו מידע נגד קלינטון, שיוכל לסייע לטראמפ בקמפיין הבחירות לנשיאות. 