מצעד הגאווה ה-16 בירושלים, שנערך בסימן "דת ולהט"ב", התקיים אתמול (חמישי) ללא אירועים מיוחדים. לפי הערכת המשטרה השתתפו בו כ-25 אלף בני אדם. 22 חשודים עוכבו בחשד שרצו לשבש את מהלך המצעד, על אחד מהם נתפסה סכין. כמה מהחשודים מוכרים למשטרה והוזהרו שלא להגיע למצעד. למקום הגיעו גם פוליטיקאים ואנשי ציבור, ובהם יו"ר האופוזיציה יצחק הרצוג ויו"ר יש עתיד יאיר לפיד.בעצרת הסיום מתח יו"ר הבית הפתוח ערן גלובוס ביקורת על בית המשפט העליון שלא הכריע בסוגיית הפונדקאות של זוגות חד מיניים ואמר כי גם לבית המשפט העליון יש עוד דרך ארוכה לעבור.המשטרה נערכה בכוחות מתוגברים בסיוע מצלמות ואמצעים טכנולוגיים כדי לאבטח את המשתתפים. רחובות בתוואי המצעד נסגרו לתנועה החל מהשעה 16:00, והכניסה הותרה רק לאחר בידוק ביטחוני.מצעד הגאווה בירושלים 2017 יוצא לדרכו מגן הפעמון. צילום: יואב זהביעשרות רבנים הפגינו משעות אחר הצהריים בגשר המיתרים בכניסה לעיר נגד קיום המצעד. במקביל, הפגינו כ-50 פעילי להב"ה באזור גן הפעמון. הם נושאים את דגלי הארגון ושלטים שעליהם נכתב: "מי שאינו שולט ביצריו - מקומו בכלא", "ניאוף ותועבה לא פחות רעים מרצח". המפגינים גם קראו: "זו לא גאווה זו תועבה". מארגני ההפגנה, בנצי גופשטיין ואיתמר בן גביר, טוענים שהמשטרה מנעה מפעילים להגיע ועצרה אחדים מהם.מוקדם יותר היום נעצר תושב מרכז הארץ בן 33 לאחר שפרסם בפייסבוק איומים נגד המתכוונים להשתתף במצעד. הוא שוחרר בתנאים מגבילים, כולל הרחקה מירושלים עד מחר.מקום הרצח של שירה בנקי לקראת מצעד הגאווה היוםבשעה 17:00 החלה התכנסות לקראת המצעד בגן הפעמון במרכז העיר. בשעה 18:00 יצא המצעד לדרכו מגן הפעמון דרך רחובות פלומר, קרן היסוד, קינג ג'ורג', רחוב הילל ורחוב מנשה בן ישראל. המצעד יסתיים בגן העצמאות.נעם אייל, שנפצע במצעד הגאווה שבו נרצחה שירה בנקי ב-2015 על ידי ישי שליסל, אמר בראיון לכאן ב': "המטרה במצעד השנה היא לפרגן ללהט"בים דתיים שיש להם מורכבות אחרת, ולהעלות אותם על נס".בשנה שעברה השתתפו במצעד בירושלים כ-20 אלף איש, ובמרכזו עמד רצח בנקי. השנה נצבעה מקום הרצח ברחוב קרן היסוד בצבעי הגאווה.משתתפת במצעד היום (צילום: מוריה דביר)