לחץ של ראש הממשלה בנימין נתניהו הביא לביטולה של פגישה בין מקורבו של אבו מאזן ויועצו לענייני דת, מחמוד אל אבעש, לרבנים הראשיים דוד לאו ויצחק יוסף. כך חשפנו הערב (חמישי) ב"כאן 11".הפגישה תוכננה להיערך ברמאללה בעת ביקורו הקודם של שליח המיוחד של ממשל טראמפ למזרח התיכון, ג'ייסון גרינבלט. גם גרינבלט עצמו היה אמור להיות נוכח בפגישה בין הרבנים לבכיר הדת הפלסטיני.פרטי הפגישה נסגרו, אלא שברגע האחרון הפגישה בוטלה. מקור פלסטיני בכיר ברמאללה אמר היום כי הפגישה בוטלה משני טעמים: האחת, מאחר שאבו מאזן לא גינה את הרג שוטרת מג"ב הדס מלכא, והשנייה, אותו אל אבעש שהיה אמור להשתתף בפגישה, שלל כל קשר יהודי לכותל המערבי.גורמים מדיניים בישראל אישרו את הדברים. לדבריהם, בישראל התנגדו לפגישה וכן יצאו נגד האפשרות שהבכיר הפלסטיני ייקבל הכרה "כאילו הוא שוחר שלום, בשעה שהם מעודדים הסתה וטרור".