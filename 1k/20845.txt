רעידת אדמה בעוצמה של 6.7 דרגות פקדה הבוקר (שישי) את הים האגאי, סמוך לאי היווני קוס ולחוף הטורקי. הרעידה התרחשה בעומק של כ-10 ק"מ. שני בני אדם נהרגו ולפחות 100 בני אדם נפצעו.האי קוס היה הכי קרוב למוקד הרעש וספג מכה קשה. ראש העיר, גיאורגוס קיריטסיס הסביר כי רוב הנזק נגרם לבניינים שנבנו לפני כניסתם של הנהלים לבנייה שמתאימה לרעידות אדמה. "הבעיה העיקרית היא בעיר המרכזית. בשאר האי אין בעיות", אמר ראש העיר.באי קוס שוהים כ-600 ישראלים, ועוד כ-400 שוהים במרמריס הטורקית. אין נפגעים ישראלים ברעידת האדמה. תיירים רבים, בעיקר מגרמניה ומבריטניה מבקשים לבטל את את החופשה שלהם.משרד החוץ קורא לישראלים שאמורים לטוס לאזור בימים הקרובים לשקול שוב את נסיעתם עקב רעידת האדמה והלחץ הצפוי על שדה התעופה בקוס בימים הקרובים.