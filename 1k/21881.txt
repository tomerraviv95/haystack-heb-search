פרשת בזק: בית משפט השלום בתל אביב התיר לפרסם היום (שלישי) כי במסגרת חקירת החשדות לשחיתות בחברה, נחקרו אורנה אלוביץ', כלתו של בעל השליטה בחברה שאול אלוביץ', וכן מנהלי הכספים של בחברת הבת "יס" ירון רענן ואורן ברגמן. השלושה נחקרו ושוחררו בתנאים מגבילים. אורנה אלוביץ' נשואה לאור אלוביץ' שנחקר גם הוא במסגרת הפרשה.בחודש שעבר פורסם שברשות לניירות ערך חוקרים פרשות בהן נופחו דוחות כספיים של החברה ונעשו עסקאות עם חברות פרטיות של אלוביץ', מהן הוא הרוויח לכאורה בניגוד לחוק.לפני חודשיים דיווחה בזק כי בעלי תפקידים בחברה וב"יס" נחקרו ברשות לניירות ערך במסגרת בדיקת החשדות נגד בעל השליטה שאול אלוביץ'. בין הנחקרים גם מנכ"לית בזק סטלה הנדלר, שחשודה בקבלת דבר במרמה ועבירות דיווח, וכן יד ימינו של אלוביץ', עורכת הדין לינור יוכלמן, שחשודה כי תיאמה העברת מידע אליו בכל שלבי המשא ומתן בעסקת בזק-יס.אלוביץ' עצמו עוכב לחקירה לפני כחודשיים ע"י הרשות לניירות ערך, לצד בכירים נוספים בבזק. הוא שוחרר למעצר בית למשך כ-60 יום, תחת הגבלות שאסרו עליו ליצור קשר עם עובדים בחברת "חלל תקשורת" ולהימנע מעיסוק בנושאים הקשורים לחברות בזק ויס. במסגרת הפרשה נחקר גם מנכ"ל משרד התקשורת שלמה פילבר, בחשד שסייע בהליכי רגולציה לחברות שבבעלותו של אלוביץ'.קריאה נוספת: מה בדיוק הסיפור עם החקירה של אלוביץ'