שתי נשים בהיריון עברו הפלות בשבועות האחרונים לאחר שנדבקו בחיידק ליסטריה, כך דווח הערב (ראשון) בחדשות הערב בכאן 11. במשרד הבריאות מזהירים מפני התפרצות החיידק, שגרם בשבועות האחרונים לאשפוזם של 15 בני אדם – שניים מהם במצב קשה. במשרד הבריאות אומרים כי ההתפרצות, שקרתה בשבועות האחרונים, נפוצה בעיקר בחברה הבדואית. אנשי המשרד ערכו חקירות אפידימיולוגיות לגילוי מקור ההדבקה, שלרוב נגרמת ממזון לא נקי - אך ללא תוצאות. על פי הערכות, ייתכן שישנם עוד רבים שנדבקו בליסטריה ואינם מודעים לכך. במשרד קוראים לציבור לקנות מזון – בשר, פירות וירקות - רק במקומות מוכרים ובעלי רישיון שעוברים בקירה על ידי הרשויות.נשים בהיריון נמצאות בסיכון מוגבר לחלות בליסטריה. 