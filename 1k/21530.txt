רגע לפני שהוא נפרד מהקהל ומסיים עידן בעולם האתלטיקה, יוסיין בולט התייצב היום (שבת) לצד חבריו לנבחרת ג'מייקה כבר במוקדמות מרוץ השליחים 4×100. הנבחרת הג'מייקנית סיימה במקום הראשון ובכך הבטיחה הנבחרת את עלייתה לגמר שיתקיים הערב. בולט היה הרץ האחרון ובסיומת נהדרת הציב את ג'מייקה במקום הראשון במקצה הזה עם תוצאה של 37.95 שניות. צרפת סיימה במקום השני.הערב זו תהיה הריצה האחרונה של הפנומן הג'מייקני. בולט החל להתחרות כבר בשנת 2005, תחילה היה רץ ל-200 מטרים אבל בשנת 2007 החל להתחרות ב-100 מטרים ומאז החל לשבור שיאים. בולט ינסה הערב להשיג את הזהב לנבחרת ג'מייקה ויותר מכך לסיים את הקריירה המפוארת שלו במדליית זהב.גם ארצות הברית עם ג'סטין גאטלין עלתה לגמר ממקצה אחר. בולט וגאטלין יתמודדו שבוע אחרי גמר ה-100 שוב ראש בראש הפעם במסגרת מרוץ השליחים.