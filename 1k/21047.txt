שר ההגירה הבריטי ברנדון לואיס הצהיר היום (חמישי) כי לא יתקיים חופש תנועה בין בריטניה לאיחוד האירופי לאחר יציאת בריטניה מהגוש. הצהרה זו מנוגדת לדיווחים קודמים על כך שהקבינט הבריטי אימץ מדיניות תנועה חופשית באיחוד בשנים שלאחר יישום הברקזיט. לואיס הוסיף כי מערכת הגירה חדשה תגובש לאחר פרישת בריטניה במרץ 2019.שרת הפנים הבריטית אמבר רוד אמרה היום כי "מרגע שנעזוב את האיחוד האירופי, הממשלה תאמץ חוקי הגירה משלה ותגבש דרישות שיהיו תואמות לצרכיהם של העסקים הבריטיים, אבל גם של החברה בכללותה". היא הוסיפה כי בריטניה תוסיף לפנות למהגרים המבריקים והטובים ביותר מרחבי העולם.סוגיית ההגירה הייתה אחד מהנושאים העיקריים שנידונו במסגרת משאל העם על יציאה מהאיחוד האירופי, במהלכו שרים בממשלה הבטיחו "להחזיר את השליטה" על גבולות בריטניה אם הציבור הבריטי יחליט לפרוש מהאיחוד.