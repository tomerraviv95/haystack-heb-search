שמעון קופר, שמרצה עונש מאסר על רצח שתיים מנשותיו, חשוד בעושק קשישה ערירית מהכלא, בסיוע בת זוגתו שטיפלה בה.אלון חבר, נציג המשטרה בדיון בהארכת מעצרו של קופר בבית משפט השלום בירושלים, אמר כי קופר ניסה לעשוק את כספיה ונכסיה של קשישה בת 97. נאספו נגדו ראיות בגין קשירת קשר לביצוע פשע, עושק, קבלת דבר במרמה. עוד אמר חבר כי קיים חשש משיבוש הליכי חקירה ולכן קופר אינו יכול לשוב לתא המאסר בכלא איילון. בית המשפט קיבל את בקשת המשטרה והאריך את מעצרו של קופר בשבוע. קופר הורשע ברצח שתים מנשותיו. אשתו הראשונה, אורית קופר, נמצאה מתה בביתם ב-1994 ואשתו השלישית, ג'ני מור-חיים, נמצאה מתה ב-2009. בשני המקרים נמצאו גופות השתיים מוקפות בכדורי הרדמה וקביעת המכון לרפואה משפטית היתה כי מור-חיים מתה מאירוע לבבי. ואולם ב-2010, תחקיר של העיתונאי עמרי אסנהיים ("עובדה") הביא לפתיחה מחדש של התיק נגד שמעון קופר אחרי שנסגר מחוסר אשמה.לבסוף הוגשו כתבי אישום נגד קופר בגין רצח שתי הנשים, בהן נכתב כי קופר רצח את הנשים במטרה להשתלט על רכושן. על מנת לעשות זאת הוא שיקר בשיטתיות לסובבים אותו ובין השאר סיפר כי הוא איש מוסד. 