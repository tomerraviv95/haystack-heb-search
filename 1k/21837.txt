אזעקת צבע אדום נשמעה היום (שני) סמוך לשעה 13:55 ביישובי המועצה האזורית חוף אשקלון. מדובר צה"ל נמסר כי מדובר בהתרעת שווא ולא זוהה שיגור של רקטה מכיוון רצועת עזה.לפני כשבועיים התפוצצה רקטה שנורתה מהרצועה בשטח פתוח ליד המועצה האזורית שער הנגב. היא לא גרמה לנזק או לנפגעים. זה היה ירי הרקטה הראשון לשטח ישראל אחרי יותר משלושה חודשים.בתגובה, למחרת הירי, תקף צה"ל מטרות של חמאס בצפון רצועת עזה. לפי דיווחים פלסטיניים, יעדי התקיפה היו מוצבים של הארגון בבית לאהיא ומוצבים נוספים הסמוכים לחוף. עוד דווח כי שלושה פלסטינים נפצעו בתקיפה, אחד מהם באורח קשה.