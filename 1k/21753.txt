בכיר לשעבר בארגון "אחים המוסלמים", עיסא חליפה א-סוויידי, חושף היום (שישי) פרטים על הארגון ועל התמיכה שמעניקה לו קטר.בריאיון לערוץ הטלוויזיה של אבו דאבי, סיפר האיש כי האחים המוסלמים משתמשים במוסדות החינוך בקטר על מנת להפיץ את תורתם ולהשפיע על דעת הקהל בנסיכות. "קטר משמשת חממה לארגונים בין-לאומיים שעושים שטיפת מוח לצעירים במדינות בעולם על מנת לערער את היציבות במדינות אלה" אמר הבכיר.לפני כחודשיים האשימו סעודיה, בחריין, מצרים ואיחוד האמירויות את קטר בתמיכה בטרור ובכך שהיא משתפת פעולה עם איראן, והטילו סנקציות על דוחא. ארבע המדינות שלחו לקטר מסמך הכולל 13 דרישות, בהן: סגירת רשת הטלוויזיה "אל-ג'זירה" וגירוש החיילים הטורקים המוצבים במדינה. בדוחא דחו את הדרישות.