סופת ההוריקן "הארווי" פגעה הבוקר (שבת) בחופי דרום טקסס שבארצות הברית, צפונית לעיר קורפוס כריסטי סמוך לשעה 6:00 בבוקר (שעון ישראל). מרכז ההוריקנים האמריקני הגדיר את "הארווי" כסופה טרופית לאחר שהרוחות נחלשו. למרות זאת, הסופה עדיין נחשבת מסוכנת וקיים חשש מהצפות נרחבות. מושל טקסס, גרג אבוט, אף הודיע הערב כי הוא מצרף 20 מחוזות במדינה לאלה המוגדרים "אזור אסון". לא דווח על הרוגים בסופה, אך מאות אלפי בתים נותקו מחשמל. בשיאה, הסופה הגיעה לדרגה 4 מתוך 5, ולרוחות במהירות 209 קמ"ש, והיא הסופה החזקה ביותר שפקדה את ארה"ב מאז הוריקן "צ'רלי" ב-2004. ההוריקן צפוי להתקדם לעבר חופי טקסס ולואיזיאנה במהלך הימים הקרובים, מלווה בגלי אוקיינוס בגובה ארבעה מטרים ויותר מ-90 ס"מ של גשמים.בנתיב הסופה חיים כשישה מיליון בני אדם. אלפי תושבים עזבו את בתיהם שבאזור חופי טקסס, ונמלטו ממה שהוגדר כסופה שעשויה לסכן חיי אדם. הנשיא טראמפ הודיע בטוויטר כי הכריז על האירוע כאסון ש"דורש את הסיוע הממשלתי העוצמתי ביותר".הסופה בטקסס (צילומים: אי-פי)בעוד אלפים נטשו את האזור ונמלטו מהסכנה, רבים אחרים לא נשמעו לצווי הפינוי, והצטיידו במאגרי מזון, גז ושקי חול, שיסייעו להם להתמודד עם אסון הטבע. "אנו מציעים לאנשים שמתכוונים להישאר באזור – לכתוב על הזרוע בטוש בלתי מחיק את שמם ואת מספר הביטוח הלאומי שלהם", כך הודיע ראש עיריית רוקפורט. "אנו לא אוהבים לדבר על דברים כאלה, אבל זו המציאות. אנשים לא מקשיבים". יש דיווחים על נזק רב לרכוש, לבניינים ולתשתיות בעיר רוקפורט, הנמצאת סמוך ללב הסערה.