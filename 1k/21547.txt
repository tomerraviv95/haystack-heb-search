 כלי תקשורת המזוהים עם חיזבאללה דיווחו הבוקר (ראשון) כי הארגון חשף מתקן ריגול ישראלי בהר בארוכ שבמערב בקעת הלבנון. לא נמסר אם מדובר במכשיר האזנה או בציוד אחר, אך בחיזבאללה אמרו כי ישראל פוצצה את המתקן מחשש שיתגלה. גם בעבר טען חיזבאללה כי חשף באזור זה מכשירי האזנה של ישראל. בחודש שעבר פרסם דובר צה"ל שני סרטונים שבהם נראים פעילים של חיזבאללה מתצפתים על ישראל ואוספים מידע במסווה של ארגון "ירוק ללא גבולות", המצהיר שפעילותו היא למען איכות הסביבה. מדובר במסווה אזרחי לפעילות מודיעינית של הארגון שנועדה לפגוע בישראל.בסרטון הראשון נראות תמונות של אנשים השייכים לארגון ואף תמונה של מנהיג חיזבאללה חסן נסראללה משתתף בפעילות של הארגון הירוק. לפי דובר צה"ל, חיזבאללה מצליח לשמור על חשאיות בעזרתו של צבא לבנון, שמתריע בפני הארגון כשמגיעה ביקורת של יוניפי"ל.בסרטון השני נראה מערך האיסוף של חיזבאללה בדרום לבנון - שני פעילים שנצפו בעת שאספו מודיעין על ישראל ופרטיהם מופיעים בסרטון. עוד ניתן לראות מפות ותמונות המעידות על תוואי הפעילות של הארגון בסמוך לגבול.