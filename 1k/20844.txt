גופתו של יונתן אדלר בן 18 שנעדר מאז אתמול בגיאורגיה, לאחר שנסחף בנהר בעיר הבירה טביליסי אותרה הבוקר (שישי). אדלר יצא לטיול סמוך לנהר יחד עם שלושה מחבריו. הוא החליק ונסחף עם זרם המים לאחר שהשלושה ניסו לחצות את הנהר על צינור.החיפושים אחריו נערכו מאז שעות הבוקר בעזרת כוחות חילוץ מקומיים, כוחות זק"א ובסיוע משרד החוץ הישראלי. משרד החוץ אישר כי אכן גופתו נמצאה הבוקר.אביעד פרידמן, חבר של המשפחה שהצטרף למבצע החיפוש אחרי יונתן בגיאורגיה, מסר ל״כאן״: ״בשמי ובשם המשפחה אני מבקש להודות לאלפי האנשים שהתגייסו לסייע ולעשרות האנשים שהגיעו פיזית מיד מכל גיאורגיה ובזכות עבודתם מצאנו את הגופה ונביא אותה לקבר ישראל״דודתו של יונתן, אפרת קוסלובסקי, סיפרה: ״יונתן היה אחד מהטובים ביותר. חכם, מוכשר, אידיאליסט. למד בישיבה התיכונית נווה שמואל ותכנן להמשיך לישיבת ההסדר בירוחם. מדריך נערץ בבני עקיבא״.יונתן אדלר מצטרף לישראלים נוספים שנהרגו בעת האחרונה כשטיילו בגיאורגיה. באוקטובר 2016 נהרגו בתאונת דרכים באזור תושתי אחינועם ונבו גרינפלד, בני 15 ממעלה מכמש. לפני כשנה נהרגו מיכאל לויאנטס ובוריס גורפינקל בתאונת טיפוס הרים באזור הר אושבה שבצפון גיאורגיה.