קוריאה הדרומית, יפן וארצות הברית מאשרות הערב (שישי) כי קוריאה הצפונית שיגרה טיל וחושדות כי מדובר בטיל ארוך טווח מן הסוג ששיגרה פיונג יאנג ב-4 ביולי. משרד ההגנה ביפן מעריך כי הטיל שייט שלושת אלפים קילומטרים לפני שנחת במי החופים של יפן, סמוך לאי הוקאידו.נשיא קוריאה הדרומית וראש ממשלת יפן כינסו ישיבות בטחוניות. דובר משרד ראש הממשלה ביפן הצהיר כי טוקיו "לחלוטין לא תסבול שיגורים שכאלה".זהו השיגור ה-12 שמבצעים בקוריאה הצפונית מאז נכנס דונאלד טראמפ לתפקידו כנשיא ארצות הברית. השבוע הכריז הסנאט האמריקני על החרפת הסנקציות על קוריאה הצפונית.