חברת המשחקים הישראלית פלאריום (Plarium) נרכשה בחצי מיליארד דולר על ידי חברת אריסטוקרט (Aristocrat) האוסטרלית. החברה נחשבת לאחת המובילות בעולם בפיתוח משחקים למובייל, לרשתות החברתיות ולדפדפני האינטרנט, עם למעלה מ-250 מיליון משתמשים ברחבי העולם.פלאריום, שנוסדה ב-2009, מעסיקה כ-1,200 עובדים בישראל, רוסיה, אוקראינה, בריטניה וארה"ב. בתחילת דרכה היא פיתחה משחקי הימורים לשוק הרוסי. בהמשך התרחבה לדוברי אנגלית ופיתחה משחקי אסטרטגיה, המוכרים שבהם הם המשחק המצליח Vikings: War of Clans ו-Sparta.