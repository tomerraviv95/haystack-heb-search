רעיית שר הפנים, יפה דרעי, זומנה לחקירת משטרה נוספת, שתיערך ככל הנראה בשבוע הבא, כך פורסם הערב (שלישי) לראשונה במהדורת חדשות הערב של "כאן". חקירתה תתקיים במקביל לחקירת השר דרעי עצמו.החשדות נגד שר הפנים דרעי מתמקדים בעבירות הכלכליות. לגבי החשד לגניבה בידי מורשה, דרעי אמר לחוקריו כי המחאה שהועברה לחשבון משפחתו, לא היתה מיועדת לעמותה, אלא בכלל במתנה שקיבל לאירוע משפחתי שנערך באותם ימים, ושאליו הוזמן התורם.אתמול דווח כי דרעי זומן לחקירה נוספת, רביעית במספר, במשטרה, שככל הנראה תתקיים בשבוע הבא. דרעי חשוד בעבירות מרמה והפרת אמונים, הלבנת הון ועוד. בתחילה נחשד דרעי גם בשוחד, סביב תשלום מאיש עסקים בקשר לחברת הייעוץ שלו, אולם חשד זה לא הוזכר ברשימת החשדות הרשמית ודרעי לא הוזהר שוב בנושא בהמשך החקירה.בחקירתו הבאה דרעי צפוי להחקר על שתי עסקאות - הראשונה מכירה של קרקע בירושלים בשיתוף בן משפחתו והשניה בניית וילה משפחתית בספסופה. על פי החשד, חלק מהעבירות ביצע דרעי לאחר שחרורו מהכלא, ולפני שחזר לחיים הפוליטיים בשנת 2012.החקירות מתמקדות עד-כה בעיקר בעבירות כלכליות ועבירות מס, ונציגי רשות המסים יושבים לצד חוקרי המשטרה בזמן החקירות בלהב 433. כמו כן צפויות התפתחויות נוספות בחקירה בשבועות הקרובים.אחרי חקירתו האחרונה הבהיר דרעי כי ישתף פעולה עם החוקרים. "שיתפתי פעולה באופן מלא ועניתי על כל שאלות החוקרים. יש לי אמון במערכת אכיפת החוק", אמר.