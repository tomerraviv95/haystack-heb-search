ירידה דרמטית בשיעורי התמיכה בנשיא צרפת עמנואל מקרון - כך עולה מסקר שפורסם היום (ראשון) בעיתון הצרפתי "לה ז'ורנל דו דימאנש". מקרון, שנבחר בפער ניכר בבחירות שנערכו בחודש מאי, זוכה ל-57% "אי שביעות רצון", לעומת 43% רק בחודש שעבר. רק 40% מרוצים מתפקודו של הנשיא הצרפתי, ירידה של 14% מהחודש שעבר.ברקע לירידה בשיעורי התמיכה במקרון עומדים שורה של קשיים שרשמה ממשלתו מאז הוקמה, בהם ההתנגדות בפרלמנט לרפורמה בשוק העבודה וצורך לבצע קיצוץ בתקציב הדיור. המבחן הגדול הבא של מקרון יהיה בחודש הבא, אז אחד מאיגודי העובדים הגדולים במדינה מתכנן למחות נגד היוזמה להפחית את המעורבות הממשלתית בשוק העבודה.דובר הממשלה הצרפתית כריסטופר קרסטנר הודה כי מפלגת השלטון חווה תקופה מאתגרת, אך הוסיף כי זה היה המחיר שעליה היה לשלם על מנת לקדם את הרפורמות. "אנחנו לא יכולים לבזבז את זמננו רק בהסתכלות על סקרים כשאנחנו בממשלה. אנחנו שם כדי לשנות את המדינה, ולשלם כך אנחנו צריכים לקחת סיכונים", אמר קרסטנר.