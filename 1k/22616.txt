פעוט בן שלוש ממזרח ירושלים נהרג בצהריים (שלישי) מפגיעת רכב הסעות בעיר. הנהג עוכב לחקירה.המקרה התרחש ברחוב המפקד בעיר. הנהג הפוגע פינה את הילד למרפאה בבירה כשמצבו אנוש, ומשם הוא פונה על ידי אמבולנס מגן דוד אדום לבית החולים שערי צדק, שם נקבע מותו. הנהג החשוד נסע לאחר מכן לתחנת משטרה מקומית ורכבו נלקח ממנו.מוקדם יותר נפצעו קל שלושה בני אדם בשלוש תאונות שונות בשפלה. אתמול נהרגה הולכת רגל בת 60 מפגיעת משאית בדרך ההגנה בתל אביב. מותה נקבע במקום.