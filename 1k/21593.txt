שיפור ניכר חל במצבה של הדוגמנית שלומית מלכה, שנפצעה אתמול קשה מנפילה מקורקינט חשמלי בתל אביב. בבית החולים איכילוב עדכנו הבוקר (שני) כי מלכה שבה להכרה מלאה והשתחררה מטיפול נמרץ, וכבר תקשרה עם הרופאים ועם קרוביה. מצבה מוגדר כעת קל.ד"ר עדי נמרוד, מנהל היחידה לטיפול נמרץ בבית החולים, מסר כי "הבוקר הצלחנו להעיר את מלכה והיא כעת בהכרה מלאה, נושמת באופן עצמוני ומתקשרת עם הצוות הרפואי ועם בני המשפחה ששוהים לצדה. בבית החולים העריכו כי כבר היום היא תשתחרר מהיחידה.בעלה של מלכה, השחקן יהודה לוי, הודה על התמיכה שקיבלו קרוביה של מלכה מאז התאונה. "שלומית ערה, חזקה וכבר מתלוצצת עם רופאיה. האהבה והאנרגיה של עם ישראל עבדו. הרגשנו את עוצמות האהבה. ברגעים האלה אני גאה בעם שלנו", אמר.מלכה נפצעה אתמול בשעות הבוקר מנפילה מקורקינט חשמלי בשדרות רוטשילד בתל אביב. היא פונתה תחילה לבית החולים איכילוב בעיר כשמצבה לא יציב, ושם הורדמה והונשמה. ביממה האחרונה, בעקבות הטיפול, הצליחו הרופאים לייצב את מצבה.בעיריית תל אביב-יפו דוחים מאז התאונה את הטענה כי מלכה החליקה בגלל השקיה של צמחיה במקום, שנעשתה בבוקר במקום בלילה, וגרמה למדרכה להיות חלקה במיוחד. "העירייה מביעה צער על המקרה ותבדוק את נסיבותיו", נמסר.עוד אמרו בעירייה: "אנו משקים מדי יום במועדים קבועים את הדשא בכל חלקי העיר, השדרות והפארקים ובאופן טבעי נגרמת רטיבות גם על השביל. יש לציין כי שדרות רוטשילד, בהיותן בלב העיר, משמשות את הרוכבים לאורך כל שעות היממה ושלטים המזהירים מפני החלקה מוצבים בשדרה".