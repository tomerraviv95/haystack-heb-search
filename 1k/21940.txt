נשלל קשר טכני בין התרסקות מסוק האפא'צי, בה נהרג רס"ן (מיל') דודי זוהר ז"ל ונפצע קשה סגן און, לאירוע בו נמצא סדק בלהב הרוטור האחורי שהתגלה במסוק האפאצ׳י לפני כחודשיים והביא לקרקוע המערך. כך עולה מדוח הביניים של חקירת המקרה שהוצגו היום (רביעי) למשפחות.הוועדה איששה את הממצאים הראשוניים, לפיהם צוות המסוק זיהה תקלה ביכולת היגוי המסוקז שחייבה לחזור לנחיתת חירום בבסיס. הצוות הטיס את המסוק בתנאים קשים בלילה ובמהלך ניסיון הנחיתה המסוק התרסק.צוות המומחים, בהובלתו של אל"ם ע', הגיש אמש את הממצאים למפקד חיל האוויר, אלוף עמיקם נורקין. מפקד חיל האוויר קיבל את המלצות הצוות והורה על חקירה מקיפה בשיתוף יצרנית המסוק, חברת בואינג וצבא ארה"ב. בנוסף הנחה מפקד חיל האוויר על המשך קרקוע מערך מסוקי האפאצ'י עד להשלמת התחקיר.