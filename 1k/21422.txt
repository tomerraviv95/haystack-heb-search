למה כולם מדברים היום על פאינה קירשנבאום?היום הוגשו כתבי אישום נגד עשרה מעורבים ב"פרשת ישראל ביתנו". הבכירה מביניהם היא סגנית שר הפנים, ח"כית ומזכ"לית מפלגת ישראל ביתנו לשעבר פאינה קירשנבאום. היא מואשמת בעבירות שוחד, מרמה והפרת אמונים, הלבנת הון ועבירות מס. הפרקליטות ביקשה לעקל את חשבונות הבנק של קירשנבאום ובעלה, שבהם נמצאו שני מיליון שקל.רגע - מה בעצם קרה בפרשת ישראל ביתנו?פרשת ישראל ביתנו, שהתפוצצה ב-2014, היא מפרשות השחיתות מהגדולות שנחשפו בישראל. מכתב האישום שהוגש היום עולה שלאורך שנים הועברו במפלגה סכומי כסף עצומים לגופים שונים, כמו משרדי ממשלה, רשויות ציבוריות, גופים ציבוריים ועמותות - בתנאי שמקורבי המפלגה יקבלו כסף בחזרה.זאת אומרת - הפוליטיקאים של ישראל ביתנו תקצבו גופים, והגופים קיבלו את התקציב והחזירו חלק מהכסף לפוליטיקאי?כן. קירשנבאום למשל היתה האחראית על חלוקת הכספים הקואליציוניים של המפלגה. לפי כתב האישום, היא תקצבה את החברה לפיתוח השומרון, את עמותת עזרא, את התאחדות היזמים את עמותת איילים, ואת המועצות האזוריות שומרון, בנימין ומגילות - ודרשה מהם להעניק לה הטבות בתמורה. ואיך הם עשו את זה? איך הכסף עבר?בכמה דרכים: הם רכשו כרטיסי טיסה, מוצרי מחשב, אלקטרוניקה וצילום לקירשנבאום ולבני משפחתה; מימנו מטרות פרטיות של קירשנבאום או של מפלגת ישראל ביתנו, כמו למשל שירותי יחסי ציבור שניתנו לקירשנבאום כדי לשפר את מעמדה הציבורי; והעסיקו מקורבים לקירשנבאום או למפלגת ישראל ביתנו בהיקפים של מאות אלפי שקלים.מיהם הנאשמים הנוספים?שאר הנאשמים הם פקידים בכירים בממשל, בכירים בעמותות ומקורבים למפלגה. רובם מואשמים בעבירות שוחד והלבנת הון. בין הנאשמים נמצאים, למשל, דוד גודובסקי, מנהל אגף הארגון של מפלגת ישראל ביתנו לשעבר; רמי כהן, מנכ"ל משרד החקלאות לשעבר; אפי פלס, גזבר המועצה האזורית מטה בנימין; דניאל אלינסון, מנכ"ל עמותת עזרא; ואירנה וולדנברג, מנכ"לית התאחדות היזמים.ומה לגבי סטס מיסז'ניקוב?כתב אישום נגד מיסז'ניקוב יוגש בנפרד במועד אחר. הוא צפוי לעמוד לדין על עבירות מרמה והפרת אמונים, שוחד, החזקה ושימוש בסם מסוכן ושיבוש מהלכי משפט.סטס מיסז'ניקוב בבית המשפט ב-2014 (צילום: פלאש 90)האם אביגדור ליברמן גם חשוד בפרשה?בכתב האישום אין שום פרט שקושר את שר הביטחון ויו"ר ישראל ביתנו, אביגדור ליברמן, לפרשה. עם זאת, החשודים העיקריים בפרשה - פאינה קירשנבאום ודוד גודובסקי - הם ממקורביו.יש עדי מדינה?הפרקליטות חתמה על הסדרים עם שישה עדי מדינה, אך הותר לפרסום רק שמו של אחד מהם - גרשון מסיקה. מסיקה היה ראש המועצה המקומית שומרון לשעבר. אז מה השלב הבא?בשלב הבא ייערך משפט, וככל הנראה הוא יימשך זמן רב - אפילו שנים. רק לאחר מכן יהיו הכרעת הדין וגזר הדין. בעבירות שוחד העונש המקסימלי עומד על עשר שנים, עם זאת בישראל מעולם לא ניתן העונש המקסימלי לעבירה זו. בנוסף, חלק מהנאשמים צפויים לחתום על הסדרי טיעון, שבהם לרוב העונשים קלים יותר.תגובת משרד ורדי לשם רון מטעמו של דוד גודובסקי: כתב אישום מטבעו מתאר את עמדת התביעה בנושאים שנחקרו. עמדתנו שונה בתכלית ולכן אנו מאמינים שבמשפט יתברר כי מר גודובסקי לא נטל שוחד, לא התנה שום פעולה במתן שוחד ולא ביקש שוחד מאף אחד.תגובת עו"ד אבי חימי בשם רמי כהן: גם בזו הפעם שמענו על הגשת כתב האישום בכלי התקשורת. חבל שכך נוהגות רשויות אכיפת החוק, אך אנחנו לא ניגרר לניהול המשפט בתקשורת וננהל את מאבקו של מר כהן בבית המשפט. אנו סמוכים ובטוחים שחפותו תצא לאור.מפאינה קירשנבאום לא התקבלה תגובה.#מה_בדיוק_הסיפור עם חקירת דרעי?#מה_בדיוק הסיפור עם נפילת טבע?#מה_בדיוק_הסיפור עם המשבר ההומניטרי בוונצואלה?