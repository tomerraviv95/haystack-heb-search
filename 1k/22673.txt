 חוקרים של המשטרה התייצבו היום (רביעי) בשלושה סניפים של בנק לאומי בתל ובירושלים, ולקחו מהם מסמכים על פי צו בית משפט. המסמכים נלקחו במסגרת חקירה של עבירות מרמה, מיסוי והלבנת הון שבוצעו בבנק, ושעל פתיחתה פורסם לראשונה לפני כשבועיים בכאן 11 על ידי מוטי גילת.בשעות הבוקר הגישה המשטרה צו בקשה להמצאות המסמכים. החקירה נגד בנק לאומי מתנהלת ביחידה הארצית לפשיעה כלכלית בלהב 433, והיא מתבצעת במשותף עם רשויות אכיפה כלכליות נוספות בהתאם להחלטת היועץ המשפטי לממשלה, אביחי מנדלבליט. החקירה מתנהלת על רקע חקירה מקבילה נגד בכירי הבנק המתנהלת ברשויות המס של ארצות הברית.בחודש דצמבר 2014 חתם הבנק על הסדר מותנה מול הממשלה בארצות הברית, שבמסגרתו נדרש לשלם יותר מ-400 מיליון דולר כדי לסלק את התביעות נגדו. במסגרת ההסדר, הודה הבנק בעבירות שיוחסו לו.לפני כשבועיים פורסם בחדשות הערב בכאן 11 כי היועץ המשפטי לממשלה, אביחי מנדלבליט, הורה לפתוח בחקירה פלילית נגד בכירי בנק לאומי לשעבר, גליה מאור, איתן רף וצבי איצקוביץ', במקביל לחקירה של הרשויות בארצות הברית. ההמלצה התקבלה בעקבות מסקנותיה של ועדת בדיקה בפרקליטות, שהובילה להמלצתה של פרקליטת מיסוי וכלכלה בתל אביב, ליאת בן ארי, לפתוח בחקירה פלילית.ממשרד המשפטים נמסר אז בתגובה לפרסום: "אנחנו לא מוכנים בעת הזו להתבטא בעניין פעילות רשויות החקירה בנושא הזה".