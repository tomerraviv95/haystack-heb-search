קוריאה דרומית אמרה היום (ראשון) כי יש להגיב על הניסוי הגרעיני השישי ו"המתריס" שביצעה הבוקר קוריאה הצפונית ב"אמצעים החזקים ביותר". לדבריה, צריך להשית על פיונגיאנג עיצומים נוספים על ידי מועצת הביטחון של האו"ם, במטרה "לבודד לחלוטין" את המדינה הסוררת.היועץ לביטחון לאומי בארצות הברית, הגנרל הרברט מקמאסטר, שוחח עם מקבילו ביפן והבטיח לו כי וושינגטון מחויבת בתוקף להגנה על יפן, כולל באמצעות הרתעה גרעינית אמריקנית. היועץ לביטחון לאומי של קוריאה הדרומית, צ'אנג אוי-יאנג, אמר כי בוושינגטון ובסיאול דנים כעת בשאלת הצבת נכסים צבאיים אסטרטגיים של ארצות הברית בחצי האי הקוריאני. משרד החוץ הסיני הגיב אף הוא לניסוי הגרעיני שביצעה פיונגיאנג, ודרש ממנה לעצור את פעולותיה "השגויות". בהודעה של המשרד נאמר כי סין מתנגדת בנחישות ומגנה בתקיפות את פעולותיה של קוריאה הצפונית, ודורשת ממנה לכבד את החלטות מועצת הביטחון של האו"ם.משרד החוץ של רוסיה אמר כי הוא מודאג מאוד באשר לדיווחים על אודות הניסוי הגרעיני שביצעה קוריאה הצפונית. בהודעה שפורסמה באתר משרד החוץ, נכתב כי הניסוי הינו הפרה של החוק הבינלאומי וראוי לגינוי. עוד קרא משרד החוץ הרוסי לכל הצדדים המעורבים לקיים שיחות, שלטענתו, הן הדרך היחידה לפתור את הבעיות בחצי האי הקוריאני.מוקדם יותר הזהיר נשיא רוסיה, ולדימיר פוטין, כי המתיחות בין ארצות הברית וקוריאה הצפונית קרובה לההיפך לעימות רחב-היקף ואמר כי זו טעות ללחוץ על פיונגיאנג להשהות את תכנית הגרעין הצבאית שלה.לדבריו, הדרך היחידה לצמצם את המתיחות היא בעזרת דיבורים."זה חיוני לפתור את ביעות האיזור בדרך של דיאלוג ישיר, המערב את כל הצדדים, ללא הצבת תנאי מוקדמים", נכתב בהצהרה שסיפק פוטין לאתר הקרמלין. "פרובוקציות, לחץ ורטוריקה תוקפנית היא דרך לשום מקום".