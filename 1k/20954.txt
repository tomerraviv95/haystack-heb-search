גבר בשנות ה-70 לחייו טבע למוות היום (שלישי) בקאנטרי בהרצליה. מנהל הבריכה ושני מצילים עוכבו לחקירה.הטביעה אירעה בקאנטרי ברחוב ז'בוטינסקי בעיר בסביבות השעה 10:00 בבוקר. הגבר נמשה מן המים ובוצעו בו פעולות החייאה, אולם בסופן נקבע מותו במקום.לפני כשבועיים טבע ילד בן תשע בבריכה ציבורית בבאר שבע. שני מצילים שעבדו במקום נעצרו לאחר המקרה בחשד לגרימת מוות ברשלנות. משפחתו של הילד האשימה את הנהלת הבריכה בבית הארחה "בית יציב" בתוצאות המצערות, ואמרה כי המציל לא הבחין בילד, שידע לשחות. מהמקום נמסר כי העובדים פעלו בהתאם להנחיות. 