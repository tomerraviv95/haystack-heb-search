תושבים בשכונת מאה שערים בירושלים יידו אבנים וחפצים היום (שלישי) לעבר כוח משטרה שליווה את שר הביטחון, אביגדור ליברמן, בעת ביקור תנחומים במקום. כתוצאה מהאבנים שהושלכו נפצעה ילדה בת שמונה באורח קל. כשעה לאחר מכן, התחדשו המהומות בעקבות פשיטה משטרתית על משרד שלטענת התושבים שייך לגורם המארגן את ההפגנות נגד גיוס לצה"ל.כוח המשטרה הוזעק בצהריים לשכונה החרדית בעקבות דיווח, ולפיו תושבים החלו להתגודד סביב ליברמן ואנשיו. כשהגיעו השוטרים, הם ספגו אבנים וחפצים שהושלכו לעברם, כמו גם קריאות "נאצים". הם פיזרו את ההתקהלות וליוו את שר הביטחון אל מחוץ לשכונה. מלבד הילדה, לא היו נפגעים נוספים.כשעה לאחר המהומות, באזור השעה 16:00, פשטה המשטרה על משרד במאה שערים ובמקום פרצו שוב הפרות סדר שכללו זריקות אבנים, בקבוקים וחפצים. תושבים בשכונה טענו כי המשרד עליו פשטו השוטרים שייך לגורם המארגן הפגנות נגד הגיוס לצה"ל. שוטרי יס"מ הוקפצו למקום כדי לפזר את המפגינים.ההתגודדות בשכונת מאה שערים, היום (צילום: קבוצת מחאות החרדים הקיצוניים)