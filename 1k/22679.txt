שר הביטחון, אביגדור ליברמן, התייחס הערב (רביעי) לפסיקת בג"ץ המבטלת את חוק הגיוס הפוטר תלמידי ישיבות מגיוס לצה"ל. באירוע הרמת כוסית של מפלגתו ישראל ביתנו אמר ליברמן כי "צריך לבחון מחדש את כל התשתית שאיפשרה לבית המשפט להכנס לכל העניינים וכן נדרוש גיוס לכולם חרדים ערבים מוסלמים ונוצרים"."אנחנו לא נלחמים בחרדים ולא בבית משפט עליון. השכל הישר הוא הדרך שלנו - חברה שבה חלקים נרחבים שלה לא מאמינים באותם ערכים, זה מפלג ומחליש, ולכן אנחנו עקביים ואנחנו מדברים על שירות לכולם", אמר שר הביטחון, "אין סוג א' וסוג ב', כל צעיר שמגיע לגיל 18 חייב ללכת לשירות צבאי או לאומי - יהודים, ערבים, מוסלמים או נוצריים. יהודים שרתו בכל הצבאות. אני דורש מכל צעיר לשרת בצבא או בשירות לאומי ושירות לאומי צריך להיות שירות לאומי משמעותי".יושב ראש ישראל ביתנו הוסיף כי הוא מקווה שהבחירות הבאות יתקיימו במועדן, בנובמבר 2019. לדבריו, "נעשה כל מאמץ לשמור על הקואליציה ונגיע להסכמה ויש סיכוי של ממש שהממשלה הזו תוציא את ימיה".אמש קבע בג"ץ בהחלטה דרמטית כי הסדר הגיוס שנקבע ה-2015 ומעניק פטור משירות צבאי לצעירים חרדים – אינו חוקתי בשל פגיעה בעיקרון השוויון. השופטים הורו לממשלה לנסח חוק חלופי בתוך שנה – אז ייכנס הביטול לתוקפו.בג"ץ דן בעתירה בהרכב מורחב של תשעה שופטים בראשות הנשיאה היוצאת, מרים נאור. שמונה מתוך תשעת השופטים פסקו כי יש לבטל את הסדר הגיוס באופן מיידי בעוד השופט נעם סולברג נותר בדעת מיעוט.העתירה לבג"ץ הוגשה לפני כשלוש שנים, לאחר שהכנסת הקודמת אישרה את התיקון לחוק שירות הביטחון. התיקון העניק פטור מגיוס לתלמידי ישיבות שמלאו להם 18 בעת חקיקתו אך קבע שהחל מקיץ 2017 תלמידי ישיבה בני 21 יחויבו להתגייס או להתנדב לשירות לאומי. לאחר הבחירות האחרונות שונה התיקון כך שתקופת ההסתגלות הוארכה לשלוש שנים ובמהלכה לא חלה חובת גיוס על בני הישיבות.ראשי המפלגות החרדיות את החלטת בג"ץ, אך בשיחות סגורות הם הביעו רוגע, זאת משום שלטענתם ההסכם הקואליציוני מחייב חקיקה שתשנה את הפסיקה, וכך הם צפויים לדרוש מראש הממשלה, בנימין נתניהו. בנוסף העבירו חברי הכנסת החרדים מסר לחברי מפלגת ישראל ביתנו, לפיו הם אינם חוששים מטירפוד החקיקה על-ידם. הם טוענים כי ייזכו לרוב גם ללא תמיכת חברי סיעתו של ליברמן.