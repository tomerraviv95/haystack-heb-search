נשיא ארצות הברית דונלד טראמפ הכריז הלילה (שני) על פלורידה כעל אזור מוכה אסון, לאחר שההוריקן "אירמה" הכה לאורך החוף המערבי של המדינה. הנשיא הורה על סיוע פדרלי כדי לסייע לפלורידה להתמודד עם נזקי הסופה, שפגעה בחופי ארה"ב כהוריקן מדרגה 4. הסופה נחלשה בינתיים והוגדרה הוריקן מדרגה 1.נזקי הסופה בעיירה נייפלס, בחוף המערבי של פלורידה:משמעות ההצהרה של הנשיא היא שתושבים ועסקים יוכלו בין היתר להגיש בקשות לסיוע כספי בשיקום, לדיור זמני וכן להלוואות בריבית נמוכה לכסוי נזקים שאינם מבוטחים. אירמה ניתקה את החשמל לכמעט 4 מיליון בתים ועסקים בפלורידה. אספקת החשמל למיליונים נוספים בחוף המערבי של המדינה גם היא בסכנה ושיקום מלא של הרשת ייערך שבועות, כך אמרה חברת החשמל המקומית.עץ שקרס במהלך הסופה באיי ה"קיז" בפלורידה (צילום: אי-אף-פי)ההרס באיי הבתולה האמריקניים בים הקריבי:Absolute devastation in the US Virgin Islands after #Irma. Forests wiped out as far as the eye can see pic.twitter.com/z8a30nbRMM

הרשויות בפלורידה דיווחו כי 28 בני אדם נעצרו בחשד לביזה ופריצה לבתים שנותרו ריקים, לאחר שמיליונים התפנו מבתיהם לפני הגעת הסופה לחופי ארה"ב.החזאים צופים כי עין הסערה תישאר מעל פלורידה ואז הסופה תתקדם לעבר ג'ורג'יה, אלבמה וטנסי. הסופה צפויה להמישך ולהיחלש ולהפוך לסופה טרופית מעל צפון פלורידה או דרום ג'ורג'יה. לפחות שלושה בני אדם נהרגו בפלורדיה, לאחר שבאיים הקריביים עלה מניין ההרוגים ל-28 לפחות.רחוב מוצף במיאמי:Floodwaters flow down street in Miami, which largely evacuated ahead of the approach of Hurricane #Irma https://t.co/RzduQWwMqq pic.twitter.com/1QxfJacI8tממשרד החוץ בישראל דווח כי שישה ישראלים פונו מהאי הקריבי סן מרטן באמצעות מטוס אמריקני, ונחתו בפורטו ריקו. השגרירות הישראלית בוושינגטון ובהולנד סייעה בתיאום הטיסה. ארבעה ישראלים נוספים נמצאים עדיין באי.

מכונית שנתקעה ברחוב מוצף במיאמי (צילום: אי-אף-פי)טארמפ כינה את הסופה "מפלצת גדולה" ואמר כי הוא רוצה להגיע לפלורידה בקרוב. "כרגע אנו מוטרדים מחיים ולא מעלות", אמר הנשיא לכתבים בבית הלבן. לנשיא יש אתר נופש בפאלם ביץ' שבפלורידה, אליו הרבה להגיע מאז נבחר לנשיא, כמו גם 3 מסלולי גולף במדינה.לאחר סוף שבוע של כוננות ודריכות בארה"ב, הסופה החלה להכות אתמול בחופי פלורידה. בסביבות השעה 14:00 (שעון ישראל) הסופה הכתה בשרשרת איי הקיז שבדרום מערב המדינה, ומשם המשיכה לאורך החוף המערבי של פלורידה.