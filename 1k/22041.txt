למה כולם מדברים על בנק לאומי? ביום שישי חשף מרדכי גילת בחדשות השבוע של "כאן" כי היועץ המשפטי לממשלה אביחי מנדלבליט הורה למשטרה לפתוח בחקירה פלילית נגד בכירי בנק לאומי לשעבר, בשל פרשה שמכונה "פרשת הלקוחות האמריקאים". החשודים הם המנכ"לית לשעבר גליה מאור, היו"ר לשעבר איתן רף ומנהל החטיבה העסקית לשעבר צבי איצקוביץ'.  מה זו פרשת הלקוחות האמריקאים? ב-2014 הודה בנק לאומי בפני הרשויות האמריקאיות שהוא סייע ללקוחות האמריקאים שלו להעלים מס. מאור, רף ואיצקוביץ' כיהנו בבנק בתקופה שבה בוצעו העלמות המס.הרשויות בארה"ב מנהלות חקירה דומה גם נגד בנק הפועלים ובנק מזרחי טפחות.גליה מאור. כיהנה כמנכ"לית בנק לאומי בתקופה שהבנק עזר ללקוחות בארה"ב להעלים מס (צילום: פלאש 90)איך בנק לאומי עזר ללקוחות להעלים מס?בנק לאומי הקשה על רשויות ארה"ב לבצע חיבור בין חשבונות קיימים בבנק לבין לקוחות מארה"ב. כך, עובדי הבנק פתחו ללקוחות האמריקאים חשבונות מחוץ לארצות הברית; הם פתחו חשבונות שבהם לא הופיעו שמות הלקוחות; עובדי הבנק עזרו ללקוחות יהודים מארה"ב להקים חברות באיים הקריביים כדי שיהיה קשה יותר לעקוב אחרי הכסף שלהם; בנקאים ישראלים מטעם הבנק טסו לחו"ל ונפגשו עם לקוחות עשירים בפארקים, בבתי מלון ובבתי קפה. הם נמנעו במכוון מלקיים פגישות בסניפי הבנק בארה"ב וזאת כדי שיהיה קשה לעקוב אחריהם. בנוסף, הבנק פתח עבור הלקוחות חשבונות תחת שמות בדויים והעניק הלוואות כנגד פיקדונות לא מדווחים, שהלקוחות פתחו בישראל. מה גובה הקנס ששילם בנק לאומי בגלל הפרשה?כדי לסגור את הפרשה, הבנק נאלץ לשלם לרשויות האמריקאיות קנסות עתק בסכום כולל של 400 מיליון דולר. במסגרת תביעה אזרחית שהגישו בעלי מניות של בנק לאומי בישראל, הגיעו הבנק וחברת הביטוח של הבכירים להסדר פשרה, שלפיו חברת הביטוח תשלם 92 מיליון דולר בגלל התרשלותם של בכירי הבנק. בנוסף הוסכם שמאור, רף ואיצקוביץ' ישיבו לבנק סכום זניח של כ-5 מיליון שקל מהבונוסים שקיבלו בתקופת כהונתם. החקירה בארה"ב נגד בנק לאומי הסתיימה? כן, העניין הושלם כשהבנק שילם את חלקו בהסדר הפשרה. מה יקרה עכשיו?כעת משטרת ישראל תנהל חקירה נגד שלושת הבכירים ובסופה יוחלט אם להגיש נגדם כתב אישום. בנוסף, החקירה עשויה להתרחב לבכירים לשעבר ולבכירים מכהנים נוספים בבנק.  