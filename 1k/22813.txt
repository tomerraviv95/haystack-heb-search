שגריר איראן בסוריה ביקר בימים האחרונים סמוך לגבול ישראל בגולן - כך פורסם הערב (שני) בחדשות הערב בכאן 11. בסיור השתתפו גם שגרירי רוסיה, הודו וצ'כיה במדינה, נציג מצרים בסוריה ונספחים צבאיים.בין היתר ביקרו המשתתפים במפקדת האו"ם במחנה אל-פאוור, שנמצא צמוד לגבול עם ישראל. הם נפגשו שם עם נציגי אונדו"ף, כוח האו"ם ברמת הגולן. עוד נפגשו המשתתפים עם מושל קוניטרה מטעם הנשיא בשאר אסד, שלא שולט ביד רמה באזור הנתון כיום בעיקר לשליטת המורדים.בעת האחרונה נעשים מאמצים בינלאומיים גדולים מאוד להשיב את כוח המשקיפים לפעול כבעבר. זאת לאחר שמשקיפי האו"ם עזבו בהמוניהם במהלך מלחמת האזרחים מחשש לשלומם. הסיור החריג מעיד על כך שהאזור חזר להיות שקט, ואולי על ניסיון ליצור אזור חיץ בין ישראל להכוחות האיראניים וחיזבאללה, שהולכים ומתמקמים באזור.