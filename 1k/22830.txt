בית המשפט המחוזי בתל אביב גזר הבוקר (שלישי) 20 שנות מאסר על ערן דוד ושש שנות מאסר על שירי סובול שהורשעו בהסדר טיעון ברצח הילי סובול בתל אביב ב-2016. במקור ביקשה התביעה לגזור עשר שנות מאסר על סובול, אולם בית המשפט נעתר לבקשת האם לקצר את העונש. הרצח התרחש בבית המשפחה בפברואר בשנה שעברה. סובול שידלה את ערן, שהיה אז בן זוגה, לרצוח את אחותה התאומה על רקע סכסוך אישי ביניהן ובגלל שאם המשפחה אהבה את אחותה יותר. ערן דקר את הילי סובול בביתה 132 פעמים בכל גופה לאחר מכן, שירי סובול הזעיקה את המשטרה וטענה כי אלמונים רצחו את האחות ונמלטו, תוך שהיא מצלמת את הגופה ושולחת בווטסאפ תמונות לחברים ובני משפחה.פרקליטות מחוז תל אביב דרשה לגזור 20 שנות מאסר ועשר שנים על סובול עשר, על סיוע ושידול לרצח. "הנאשמת נטעה אצל דוד ערן את הרצון לרצוח את אחותה", כתב ראש הרכב השופטים גלעד נויטל. "לפנינו שידול ברור וחמור, וגם מצב דברים בו הנאשמת התקשרה למשטרה ברגע הרצח בכדי להטעות את רשויות החוק". ואולם השופט הוסיף כי "לאור הראיות, ובהתחשב בעדות האם שביקשה להקל בענישת בתה.. הנאשמת הודתה שהיא מתחרטת ובית המשפט החליט להתחשב בכך". התובעת הראשית בתיק, עורכת הדין זוהר דולב, אמרה בתום המשפט כי "מדובר ברצח אכזרי של צעירה בת 18 שנדקרה למעלה מ-130 דקירות. אנחנו לאורך כל הדרך שקלנו והתחשבנו בנסיבות האישיות של הנאשמים. שמענו את האמא, דבריה נגעו ללבנו וזו אחת הסיבות שהגענו להסדר. עם זאת האינטרס הציבורי וערך קדושת החיים הובילו אותנו למסקנה שהעונש הראוי לטעמנו הוא עשר שנות מאסר וכך אנחנו טענו. אנחנו נקרא את גזר הדין ונשקול את צעדינו".