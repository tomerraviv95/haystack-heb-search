שר החוץ הרוסי סרגיי לברוב אמר היום (רביעי) כי רוסיה תתעקש שכל החלטה אמריקנית בנוגע לקוריאה הצפונית לא תכלול פעולה צבאית. לברורב אמר את הדברים במסיבת עיתונאים בוועידה כלכלית אזורית בעיר ולדיווסטוק במזרח המדינה, כך מסרה סוכנות הידיעות הרוסית טאס. לברוב הוסיף כי ייתכן שנציגים מפיונגיאנג ייפגשו עם גורמים רוסיים בשולי הוועידה.נשיא רוסיה ולדימיר פוטין התייחס גם הוא לסוגיית הגרעין של קוריאה הצפונית, ואמר כי אין לפתור את המשבר ללא אמצעים דיפלומטיים. הנשיא הרוסי אמר את הדברים בפגישה עם נשיא קוריאה הדרומית מון ג'אה-אין בוועידה בין השניים בוולדיווסטוק.פוטין עם נשיא קוריאה הדרומית מון בוולדיווסטוק (צילום: אי-פי)פוטין אמר לעמיתו הדרום-קוריאני כי תוכנית הגרעין והטילים של פיונגיאנג מהווה "הפרה בוטה של החלטות האו"ם". עם זאת, פוטין הבהיר את עמדתו לפיה ללא כלים דיפלומטיים, לא ניתן להתקדם לפתרון. "ליתר דיוק, זה בלתי אפשרי", הדגיש פוטין במסיבת עיתונאים משותפת עם מון.נשיא קוריאה הדרומית אמר בתום הפגישה כי הנשיא הרוסי שותף להבנה שפתרון האיום הגרעיני של קוריאה הצפונית נמצא בראש סדר העדיפויות של הפיתוח במזרח אסיה.בתוך כך, ראש ממשלת יפן, שינזו אבה, אמר היום לכתבים בטוקיו כי ברצונו שקוריאה הצפונית תבין שאין לה "עתיד ורוד" אם תמשיך בדרכה הנוכחית, ושהיא צריכה לשנות את מדיניותה.אבה הביע את רצונו לדון בנושא האיום של קוריאה הצפונית עם נשיא רוסיה פוטין ועם נשיא קוריאה הדרומית מון ג'אה בנפרד כאשר ייפגשו השבוע בוועידה הכלכלית האזורית בעיר וולדיווסטוק.ראש הממשלה היפני והנשיא הרוסי צפויים לדון גם בשיתופי פעולה כלכליים ועל הסכם השלום בין המדינות. ביום שני אמרה שגרירת ארצות הברית באו"ם, ניקי היילי, בדיון חירום במועצת הביטחון כי מנהיג קוריאה הצפונית, קים ג'ונג און, "מתחנן למלחמה". היא קראה לחברות המועצה לנקוט את "הצעדים החזקים ביותר שאפשר" נגד פיונגיאנג, אך הוסיפה - "מלחמה היא משהו שארצות הברית לעולם לא רוצה, ואנחנו לא רוצים בה גם עכשיו – אך סבלנותנו איננה בלתי מוגבלת".