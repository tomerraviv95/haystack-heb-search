הוא עשה את זה שוב, ובגדול. רוג'ר פדרר, הטניסאי השוויצרי בן ה-35 הנחשב לגדול בהיסטוריה, זכה היום אחרי הצהריים (ראשון) בטורניר ווימבלדון, אחרי ניצחון בשלוש מערכות על מארין צ'יליץ' הקרואטי.מדובר בזכייה השמינית של פדרר בווימבלדון, והוא הפך לשיאן הזכיות בטורניר היוקרתי לאחר שחלף על פני פיט סמפראס, שהניף את הגביע שבע פעמים. זהו תואר הגראנד סלאם ה-18 של פדרר בקריירה – שיא כל הזמנים.פדרר זכה בווימבלדון האחרון שלו לפני חמש שנים, ונדמה היה כי לא יחזור להניף את הגביע. אולם היום הוא שוב הוכיח שהוא הגדול מכולם אחרי שגבר על יריבו בתוצאה 3:6, 1:6, 4:6 במשחק חד צדדי שנמשך שעה ו-43 דקות. במערכה השנייה צ'יליץ' אף ירד לספסל והתחיל למרר בבכי, מבלי שאיש הבין מה הסיבה לכך.הטניסאי השוויצרי הפך לשני בהיסטוריה, שזוכה בווימבלדון מבלי לשמוט אפילו מערכה אחת. בעקבות הזכייה יעלה פדרר, שהיה מדורג חמישי בעולם, למקום השלישי.