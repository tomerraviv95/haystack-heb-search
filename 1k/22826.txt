ראש הממשלה, בנימין נתניהו, ייפגש הלילה (שלישי) עם נשיא מצרים, עבד אל-פתאח א-סיסי, בשולי עצרת האו"ם, כך מדווחת התקשורת במצרים. זו תהיה הפעם הראשונה שבה שני המנהיגים ייפגשו בפומבי.ביוני השנה פורסם כי נתניהו וא-סיסי נפגשו בשנת 2016 בעקבה, לצורך פסגה מדינית משולשת עם מלך ירדן, עבדאללה, ושר החוץ, האמריקני דאז, ג'ון קרי.מוקדם יותר הלילה נפגשו נתניהו ונשיא ארצות הברית, דונלד טראמפ. לפני הפגישה המשותפת, נתניהו וטראמפ דיברו בפני התקשורת. הנשיא האמריקני אמר כי הוא מאמין כי "יש לנו הזדמנות אמיתית לשלום בין ישראל לפלסטינים" והוסיף כי הוא יחשוף "בקרוב מאוד" את החלטתו בעניין ההסכם עם איראן. מוקדם יותר כתב טראמפ בטוויטר: "מצפה לפגוש בתוך זמן קצר את ראש הממשלה בנימין נתניהו. שלום במזרח התיכון יותיר מורשת גדולה למען כולם". נתניהו אמר כי הוא מוכן לדון עם טראמפ במה שהוא כינה "ההסכם הגרוע" עם איראן, וכן על דרכים לצמצם את ההשפעה האיראנית במזרח התיכון".מחר צפוי ראש הממשלהלנאום בפני העצרת הכללית של האו"ם, שם יקדיש את עיקר דבריו לאיראן. ביקורו של נתניהו בארצות הברית מגיע בתום ביקורו במדינות אמריקה הלטינית ארגנטינה, קולומביה ומקסיקו. ביקור נתניהו במדינות אלה היה הפעם הראשונה שבה ראש ממשלה מכהן מגיע אליהן. 