מנכ"ל הרשות לפיתוח התיישבות הבדואים, יאיר מעיין, גינה היום (רביעי) את הפרסומים מטעם תנועת הימין "רגבים", שהציגה "קמפיין תיירות" בנגב עם תמונות של גמלים דרוסים וגידולי מריחואנה.מעיין, שמונה לתפקידו על ידי השר אורי אריאל מהבית היהודי, אמר כי "מדובר בקמפיין מניפולטיבי וסכסכני שמבקש להסית את החברה הישראלית נגד האזרחים הבדואים. החברה הבדואית הינה חברה שרובה המוחלט מכבד את החוק". מעיין משמש נציג הממשלה בפועל על מרבית התחומים המוניצפאליים המרכזיים בפזורה הבדואית.נציגי הבדואים הגיבו גם הם ל"מודעות התיירות", ואמרו כי מדובר בקמפיין גזעני. גם עמותת "הפריפריות" שבה תושבים מכל הנגב גינו את הפרסום.ראש מועצת ירוחם מיכאל ביטון אמר בריאיון לקלמן-ליברמן בכאן ב בתגובה למודעות, שמדובר בקמפיין שפוגע בשמם של כל תושבי הנגב. "הקמפיין עם תמונת הגמל המת הוא חסר אחריות. שייפנו לשר אורי אריאל שישים לגמלים GPS באוזן". הוא הטיח בנציג העמותה שצורף גם הוא לראיון ואמר לו: "נגמרו הימים שהנגב הוא מגרש משחקים למניפולציות. אל תפגע בשם של הנגב ותסכסך את תושביו".עמיחי יוגב מתנועת רגבים אמר בתגובה: "אפילו את התושבים שלך אתה לא מייצג. אם אתה יוצא נגד קמפיין כזה, אין לך מושג איפה אתה נמצא". יוגב הוסיף:  "המצב בנגב מזעזע, יש פה המון בעיות ורצינו להעלות את זה למודעות. המדינה מתעלמת מאיתנו"."מודעות הפרסום" שמאחוריה עמדה תנועת רגביםתנועת "רגבים" פועלת לפי הגדרתה "לשמירה על אדמות העם היהודי ואוצרות הטבע בארץ ישראל", ופועלים להגברת האכיפה בהתיישבות הבדואית בדרום, כולל עתירות להריסת בתים לא חוקיים, וקידום חקיקה בנושאים אלו. בימים האחרונים פורסמו ברשתות החברתיות מודעות עם "אטרקציות" בנגב הכוללות גמלים דרוסים וגידולי מריחואנה. במודעות הוצג סמל של חברה בשם "RG תיירות ונופש".בהודעה שפורסמה אתמול מטעם "רגבים", הודיעה העמותה כי היא זו שעומדת מאחורי המודעות. "אנחנו אוהבים את הנגב, אבל אי אפשר להתעלם גם מתמונת המציאות", נכתב מטעם העמותה. "פשע, השתוללות בכבישים, פרוטקשיין, בניה בלתי חוקית, שדות סמים, שיטוטי גמלים - מציאות יום יומית בלתי נסבלת שחייבת להשתנות. רק מי שמכיר באמת את מציאות השטח בנגב מבין שהמפעל הציוני בסכנה. ממשלת ישראל חייבת לפקוח את עיניה ממדיניות בת היענה, ובמקביל להשקעה הברוכה באוכלוסייה הבדואית בתחום החינוך, התשתיות, והשירותים לבצע אכיפה ולהשיב את שלטון החוק לנגב".