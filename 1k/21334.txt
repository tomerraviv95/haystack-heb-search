בכיכר גורן במרכז פתח תקווה התכנסו הערב (שבת) כ-2,000 מפגינים סמוך לביתו של היועץ המשפטי לממשלה אביחי מנדלבליט, במחאה על הטיפול בחקירות נתניהו ובקריאה להגיש כתב אישום נגד ראש הממשלה. בשל כמות המפגינים, המשטרה חסמה זמנית את כביש הגישה למקום.מנגד, הפגינו כ-150 פעילי ליכוד בראשות חברי הכנסת דוד ביטן ונאווה בוקר, בתמיכה בראש הממשלה נתניהו. ההפגנות התקיימו זו מול זו וחצצו ביניהן כיכר וכוחות משטרה רבים.מלבד פתח תקווה, שם מתקיימת ההפגנה זה השבוע ה-37 ברציפות, ההפגנות נגד היועץ המשפטי לממשלה התקיימו ב-16 מוקדים נוספים ברחבי הארץ. בין המפגינים מני נפתלי, אלדד יניב, חברי כנסת מיש עתיד ומרצ ופעילים חברתיים מוכרים נוספים.