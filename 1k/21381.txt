"אני לא נוהג הרבה פעמים להסכים עם שופטי בג"ץ, בדברים אידאולוגיים בוודאי שלא, אני חולק עליהם מכל וכל, מה שכתבה השופטת במקרה הזה שלי היא צודקת", כך אמר הבוקר (שני) יו"ר ועדת הכספים ח"כ משה גפני (יהדות התורה) בראיון לקרן נויבך בתוכנית סדר יום ב"כאן ב'"."אני לא מחוקק ככה, ועדת הכספים לא מחוקקת ככה, על כל פנים לא בקדנציות שלי. אנחנו עושים הליך מסודר, קובעים את המועד, קובעים מראש, החברים יודעים על מה הם באים הם לומדים את הדברים קודם גם באופוזיציה אבל גם בקואליציה ובמקרה הזה זה לא קרה. עכשיו אם השאלה למה במקרה הזה זה לא קרה, כפי שאמרתי שר האוצר זאת האג'נדה הגדולה שלו, הוזלת מחירי הדירות שכולנו מסכימים ומייחלים שהוא אכן יצליח והוא אמר לי".כלומר אתה מקבל את הנזיפה נקרא לזה, את הביקורת של בג"ץ, באהבה?לא נזיפה ולא ביקורת, אני אמרתי את זה כל הזמן בעצמי.אתה מסכים איתה.בוודאי שאני מסכים, אם היא הייתה אומרת... טעית וטוב שבג"ץ בא לתקן את מה שטעית.אני לא טעיתי.בעצמך אתה אומר שטעית.לא אני לא טעיתי.ח"כ גפני, עשית משהו שאתה לא שלם אתו, שאתה מתחרט עליו, שאתה חושב שלא היה תקין.לא, אני עשיתי את מה שביקש ממני שר האוצר בדבר הכי חשוב לו. אני מסכים לחלוטין שההליך הזה… למה צריך לדבר על טעיתי ולא טעיתי? ההליך הזה לא היה תקין! כי יש משהו מרענן לשמוע פוליטיקאי שאומר טעיתי, תן לנו את הסיפוק הזה.בסדר.ואתה עוד אומר את זה כל כך יפה, אני חייבת לפרגן לך.גפני תיאר את השתלשלות העניינים בזמן העברת החוק ואמר כי "הסיפור הוא כזה, אנחנו היינו אחרי לילות רצופים וימים רצופים ללא שינה שהעברנו את חוק ההסדרים. עוד סיבה למה אי אפשר להעביר חוק הסדרים זה דבר שפוגם בחקיקה אבל עשינו את זה בכל החוקים האחרים עשינו את זה מסודר, הבאנו את האנשים הנוגעים בדבר, את הגופים שיאמרו את דעתם, זה נעשה בסדר עד הלילה האחרון כאשר שר האוצר ביקש ממני להביא את זה בלילה, החומר חולק לחברים שעה או שעתיים קודם, לא היה להם מספיק זמן כדי שילמדו אותו, לאחר לילות רצופים ללא שינה. להביא את זה לאחר חצות הלילה להביא את זה לדיון עד אור הבוקר, אני לא חושב שזה חקיקה מתאימה. אני גם אמרתי את זה לשר האוצר, אני ביקשתי ממנו שידחה את זה ליום ראשון, זה היה יום חמישי בלילה. והוא הסביר לי למה הוא לא יכול בשום פנים ואופן".והשתכנעת? או הרמת ידיים?לא הרמתי ידיים ולא השתכנעתי, יש חובה ליו"ר ועדת הכספים והשופטים כותבים את זה, יש חובה ליו"ר ועדת הכספים יותר מכל גוף אחר בכנסת, הוא תפקיד קואליציוני. אני כל הזמן משתדל שזה לא יקרה ולעשות את הדברים הכי אובייקטיבי ולכן גם ההצבעות בוועדת הכספים על פי רוב הן פה אחד, קואליציה ואופוזיציה יחד. המקרה הזה היה מקרה חריג לחלוטין. אני גם לא הסכמתי להחזיר את זה גם שר האוצר ביקש ממני לא להחזיר את זה הוא אמר זאת האג'נדה שלי, לדעתי בניגוד לדעתך אני חושב שזה יוזיל את מחירי הדירות, ואני הייתי צריך לקבל את העמדה הזאת.ביחס ללחץ שהופעל עליו על ידי האוצר אמר ח"כ גפני כי "אני עצמי סבור שלא היה צריך ככה לנהוג בחוק, בוודאי שלא בחוק הזה במיוחד שיש בפרוטוקול אנשים בכירים במשרד האוצר שאומרים, בואו לא צריך לשאול שאלות.זה מה שנאמר? על ידי מי זה נאמר?אפשר לראות בפרוטוקול, יש בכירים שאמרו את זה.האם אותו לילה ביטא זלזול של פקידי האוצר בכנסת ובחברי הכנסת?לא. היה לחץ גדול שהתחיל בשר האוצר. לפי דעתו, ואני מביע את דעתו, זה אחד החוקים החשובים ביותר מבחינתו בהוזלת מחירי הדירות. ואני מכבד את זה, אני לא מתווכח אתו על זה. אני סבור אחרת ולכן אותם פקידים באו עם רוח המפקד להעביר את זה כמה שיותר מהר.בכל מחיר?כן, כמה שיותר מהר מכיוון שמדובר על חוק שיוזיל את מחירי הדירות באופן דרסטי, ואם אכן זה נכון, ועמדתו של שר האוצר היא נכונה אז הפקידים באים ואומרים בכל הכוח להעביר את זה כמה שיותר מהר, לא עושים ככה חוק. ילדי ירושלים החכמים אמרו וזה כתוב שיש דרך שהיא קצרה אבל ארוכה ויש דרך שהיא ארוכה אבל קצרה. וזה המקרה. היה צריך לעשות את זה ארוך יותר ולא ללכת אחרי זה לבג"ץ וליפול שם.ח"כ גפני התייחס בדבריו להמשך הליך החקיקה ואמר כי "אני לא אוהב את החוק הזה זה לא סוד. אבל אם זו תהיה החלטת הקואליציה אני אקיים את הנושא הזה של חקיקת החוק. כמובן אחוקק אותו לא כמו בפעם הקודמת שהיה עליי לחץ משר האוצר ומאנשיו לעשות את זה בלילה, לעשות את זה באופן שלא כך אנחנו מחוקקים חוקים אני אעשה את זה באופן מסודר, אני לא אשחק עם העניין הזה. אבל להערכתי החקיקה תהיה חקיקה מסודרת ואני לא חושב פעם נוספת לקבל ביקורת מבג"ץ. אני חושב שבג"ץ צדק במקרה הזה"."אני מחויב לקואליציה וברגע ששר האוצר אמר לי ודוד ביטן שהוא יו"ר הקואליציה, כמובן ההליך שיהיה הליך מסודר, אני לא אכנע ללחצים האלה שיבואו יגידו תעשה את זה מחר ולגמר, יהיה דיון מסודר ונורמלי ואנשים יוכלו להביע את דעתם אבל אני אביא את החוק ואני אביא אותו לאישור, כמובן אם יהיה רוב בגלל שאני שומע כל מני קולות בקואליציה. אני מקווה שבסופו של דבר הקואליציה היא זאת שתקבל החלטה בעניין הזה ואני מניח השחוק יעבור, אני על כל פנים מבחינתי אעשה הכל שהחוק הזה יהיה מסודר והוא יבוא לדיון ולאישור".