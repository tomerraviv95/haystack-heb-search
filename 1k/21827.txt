חמישה שוטרים נפצעו קל הלילה (שני) בהתפרעות של עשרות חרדים בשכונות הבוכרים ומאה שערים ירושלים. המתפרעים דרדרו פחים, חסמו כבישים ויידו אבנים ובקבוקים לעבר שוטרים בכיכר השבת וברחוב שומרי אמונים במחאה נגד גיוס חרדים. קטין אחד נעצר.מהמשטרה נמסר כי הכוחות מנעו מהמתפרעים להגיע לשדרות חיים בר-לב. בשכונת הבוכרים התגודדו סביב חייל לובש מדים כמה מתושבי המקום וזרקו עליו שקיות עם נוזלים. המשטרה חילצה אותו מהמקום לאחר התקיפה.מוקדם יותר החודש פרצו בשכונה הירושלמית מהומות בזמן ביקורו של שר הביטחון, אביגדור ליברמן. תושבים בשכונה החלו ליידות אבנים וחפצים לעבר כוח משטרה שליווה את השר לביקור תנחומים. ילדה בת שמונה נפגעה מהאבנים ונפצעה קל. כשעה לאחר מכן, התחדשו המהומות בעקבות פשיטה משטרתית על משרד שלטענת התושבים שייך לגורם המארגן את ההפגנות נגד גיוס לצה"ל.ראשי הישיבות התכנסו אתמול בבית חבר נשיאות הוועד, מרן הגר"ש כהן, בירושלים. הכינוס נערך על רקע אישור התקנות הנלוות לחוק המסדיר את דחיית גיוסם של בני הישיבות שתורתם אומנותם, כשמכוחן, בין היתר, ניתן לפעול להכרה של רשויות הצבא בישיבות חדשות וכוללים שנפתחו משך כל התקופה מאז פג תוקפו של חוק טל. כמו כן, הביעו ראשי הישיבות את הוקרתם לפעילות "הכבירה" של הנציגות החרדית בכנסת לדחיית הגיוס.