המשטרה עצרה במהלך הלילה (שלישי) 22 גברים מכל רחבי הארץ - מחיפה ועד אילת - בחשד לפדופיליה באינטרנט. השוטרים החרימו את המחשבים האישיים והטלפונים של של החשודים, ובמהלך היום יתבקש בית המשפט להאריך את מעצרם. בין העצורים בפרשה: איש היי טק, סטודנט, מורה לספורט ומאבטח בבית ספר.המבצע נמשך מספר חודשים, והוא כלל איסוף ראיות נגד 31 חשודים בעבירות כגון מעשים מגונים בפני קטין והטרדות מיניות. הלילה הפכה החקירה לגלויה, ועשרות שוטרים פשוט על בתיהם של 22 מהחשודים - שנעצרו. צו איסור פרסום על פרטי החשודים הוטל עד 31 באוגוסט, ובמשטרה טוענים כי צפויים עוד מעצרים.משטרת ישראל פרסמה פנייה להורים, שבה נכתב: "ישנה חשיבות רבה מאוד לגלות מעורבות ועירנות בהתנהלות הילדים ובני הנוער במרחב הוירטואלי ולהדריך אותם לגבי הסכנות הטמונות ברשת. בין היתר יש לשים דגש על נושא שיתוף התמונות עם אחרים, לא לענות לזרים כאשר ההמלצה היא להנחות את הילדים ולחנכם לא לשלוח תמונות לאף אדם שהם אינם מכירים באינטרנט".