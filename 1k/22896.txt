הדרג המדיני הנחה את צה"ל לארגן ולהוציא היום (רביעי) למקסיקו משלחת חירום שתסייע למדינה ביום שלאחר רעידת האדמה הקשה שפקדה אותה, והובילה למותם של יתר מ-200 בני אדם. המשלחת תצא בשעה 15:00 מבסיס נבטים ותחזור בשבוע הבא.מפקד המשלחת יהיה מפקד יחידת החילוץ וההצלה הארצית, אל"מ דודי מזרחי. מדובר במשלחת שונה מהמשלחות שהוצאנו עד היום, והיא תכלול כ-25 מהנדסים שמשימתם לסייע למקסיקנים בסקר מבנים ולהחליט באילו מבנים ניתן להשתמש, אילו מבינם מיועדים להריסה, והאם ניתן להיכנס לחילוץ או לא. משלחת הסיוע הישראלית לקראת המראתה מבסיס נבטים (צילום: משרד החוץ)נכון לעכשיו הוחלט שלא להטיס ציוד חילוץ משמעותי ולא בית חולים שדה. לטובת המשלחת יעמדו שני רופאים ומעט מחלצים. מרבית אנשי המשלחת הם אנשי מילואים. מדובר צה"ל נמסר כי המשלחת אושרה על ידי הרב הצבאי הראשי.כשבוע וחצי בלבד לאחר רעש האדמה הקטלני שגרם למותם של 98 בני אדם במקסיקו - רעידת אדמה נוספת, בעוצמה 7.1 הכתה אתמול במדינה. נזק רב נגרם למבנים בעיר, אלפים ברחו לרחובות בניסיון להגן על עצמם מקריסת בניינים, מספר לא ידוע של תושבים נלכדו בהריסות. החשמל בעיר נותק, וגם קווי הטלפון מנותקים בחלקים של העיר. שר הפנים של מקסיקו הודיע כי רעידת האדמה גרמה ללפחות 224 הרוגים.