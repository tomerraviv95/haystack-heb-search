בני משפחת שמאסנה שהתגוררו בשכונת שייח ג'ראח במזרח ירושלים זה עשרות שנים פונו לפנות בוקר (שלישי) מביתם, בתום מאבק משפטי שנמשך שנים ארוכות. זאת בטענה כי הבית הוקם על קרקע שהייתה שייכת ליהודים לפני קום המדינה. זמן קצר אחרי הפינוי נכנסו לבית כמה צעירים מארגון "הקרן לאדמות ישראל", ובהם נכדו של הרב עובדיה יוסף. אחד הדיירים בבית אמר לאחר הפינוי כי "פתאום הגיעו לפה 20 שוטרים, כאילו חטפתי מטוס". הוא הטיח דברים קשים כנגד הגורמים שהיו מעורבים בפינוי. "אלו כלבים. זאת מדינה? אלו האנשים הכי פחדנים בעולם, הם זרים, לא בעלי הבית. הם לא רוצים כלום חוץ מכוח. האנשים הכי פחדנים שנבראו בעולם הם יהודים", תקף.בית משפחת שמאסנה, הבוקרלפני כשנתיים פסק בית המשפט העליון כי בית המשפחה, שנבנה תחת שלטון ירדני בשנת 1964 ומאז מתגוררים בו בני משפחת שמאסנה, עומד על קרקע שהייתה שייכת ליהודים לפני 1948. לפיכך, הורה בית המשפט שיש לפנות את המשפחה מהמבנה, ובכלל זה ההורים הקשישים בשנות ה-80 לחייהם.עם זאת, בהחלטתם ציינו השופטים כי "לא בנקל מפנים משפחה המתגוררת במקום שנים רבות". מאז שניתנה הכרעת הדין לא הפעילה המדינה את סמכותה ולא דרשה את פינויים עד לפני שבועות אחדים, אז קיבלו בני הבית צו פינוי. בתגובה התקיימו במקום הפגנות מחאה.יש המייחסים את העיתוי לפינוי המשפחה שהגיע לאחר תקופה ארוכה שבה המדינה לא נקטה כל צעד לפנותם, בחילופי הממשל בארצות הברית ולעמדה האוהדת יותר מצד אנשי הסגל של הנשיא דונלד טראמפ. בתקופה האחרונה מקדמת הוועדה המחוזית לתכנון ובנייה בירושלים בנייה נוספת בשכונה ליהודים.חבר מועצת עיריית ירושלים אריה קינג, יו"ר העמותה "הקרן לאדמות ישראל", אמר בעקבות הפינוי כי מדובר "בתחילת השרשרת לגאול עוד אדמות ובתים יהודים". מנגד, בארגון שלום עכשיו מתחו ביקורת על הפינוי ואמרו: "אנו מכבדים את החלטת בית המשפט, אך ברצוננו להבהיר כי זהו פינוי ברוטלי, שפוגע קשות באינטרסים הישראליים".