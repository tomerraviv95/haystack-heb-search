מספר החולים בדלקת קרום המוח בישראל זינק פי שישה לעומת שנים קודמות – כך פורסם לראשונה הערב (שני) בחדשות הערב בכאן 11. מנתוני משרד הבריאות עולה כי התחלואה ממקור נגיפי בעלייה משמעותית, כשבשנה האחרונה חלו 392 איש.מספר החולים שנדבקו השנה הוא הגדול ביותר זה 15 שנה. כך, בתקופה המקבילה אשתקד נדבקו 89 איש, בשנת 2015 נדבקו בתקופה זו 46 איש, ושנה קודם לכן – 55 חולים.הסיבה לעלייה הגדולה בתחלואה לא ברורה. עם זאת, משרד הבריאות מנטר את התחלואה והורה למרפאות ולבתי החולים לדווח לו על חשד להידבקות בדלקת.הדלקת המדבקת נגרמת כתוצאה ממגוון רחב של וירוסים, שנגדם אין חיסון. המחלה פוגעת במעטפות של המוח ועלולה להיות קטלנית. במרבית המקרים הנדבקים בה הם ילדים ובני נוער.