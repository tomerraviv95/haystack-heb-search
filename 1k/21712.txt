רשת אל-ג'זירה חשפה היום (חמישי) כי בשנים האחרונות התקיימו מגעים סודיים בין ישראל למדינת איחוד האמירויות. הדיווח מתבסס על הדלפות של התכתבויות בין יוסוף אל-עותייבה, שגריר איחוד האמירויות בוושינגטון, לבין עוזי רובין, לשעבר מנהל פרויקט הטילים של ישראל.ההתכתבויות כללו הערכת מצב, חודש אחרי מבצע "עמוד ענן" בשנת 2012. בנוסף, בדיווח של אל-ג'זירה נטען כי רוברט סטלוף, מזכ"ל "מכון וושינגטון", הציע לארגן מפגש בין השגריר לבין עוזי רובין, לאחר שהוצגה בפניו הצעה משכנעת בנוגע למכירת מערכת כיפת ברזל למדינות המפרץ, לצרכי הגנה מפני טילים איראניים.לפי הדיווח, השגריר אל-עותייבה ביקש לשמוע באופן אישי פרטים על אודות מערכת כיפת ברזל ותפקודה במהלך מבצע "עמוד ענן" בעזה, ועל כן יצר  קשר עם עוזי רובין והזמין אותו להיפגש בוושינגטון. תשובתו של רובין הייתה לפי ההדלפה: "כבר חזרתי לישראל. אולי בפעם הבאה". 