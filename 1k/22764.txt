משרד האוצר הודיע הבוקר (ראשון) על ביטול המכסים עבור מוצרי תינוקות, וכן על עדשות ומסגרות למשקפיים. על ביטול המכסים הוכרז במסגרת תוכנית "נטו משפחה", פרי יוזמתו של שר האוצר משה כחלון, שהודיע על כך בחודש אפריל האחרון.לפי ההודעה של משרד האוצר, השינוי במכס ייכנס לתוקף בימים הקרובים. הוא נוגע לשבעה סוגי מוצרים ששיעור המכס נע בין 12%-6%: בקבוקים לתינוקות, פיות לבקבוקים ומוצצים מסיליקון, שהמכס עליהם עמד על 12%, והכניס לקופת המדינה קרוב ל-15 מיליון שקל בשנה.מוצרים נוספים שהמכס עליהם יבוטל הם כיסאות אוכל לתינוקות שהמכס עליהם הכניס למדינה כמיליון שקל, הליכונים לתינוקות שהכניסו כשני מיליון שקלים, ונדנדות לתינוקות שההכנסה מהן הייתה כ-4 מיליון שקלים. גם המכס על מנשאים לתינוקות והכניס כ-4.5 וחצי מיליון שקלים, העומד על 6% יבוטל. כמו כן, יבוטל המכס על עדשות ומסגרות למשקפיים, שעליהן הוטל מכס בשיעור של 12%, שהכניס למדינה 18.3 מיליון שקל בשנה.המדינה תספוג כתוצאה מביטול המכסים הפסד הכנסות כולל של כ-50 מיליון שקלים. במסגרת התוכנית "נטו משפחה" של משרד האוצר כבר בוטלו המכסים על הנעלה לתינוקות ומכשירים סלולריים.