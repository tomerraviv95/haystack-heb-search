גבר בשנות ה-20 לחייו נורה למוות לפנות בוקר (שבת) על ידי שוטרים במהלך מרדף שהתנהל אחר כמה רוכבי קטנוע ביפו. לטענת המשטרה, הרוכבים נחשדו באירוע ירי אחר ונמלטו מהשוטרים.האירוע התרחש לפנות בוקר, כשבמשטרה התקבל דיווח על אירוע ירי ברחוב יפת שביפו. שוטרים שהגיעו למקום הבחינו בכמה רוכבי קטנוע שניסו להימלט והחלו במרדף אחריהם. במהלך המרדף, פתחו השוטרים בירי לעברם ממנו נפגעו שניים מהרוכבים.הרוכבים פונו לבית החולים וולפסון, ומותו של אחד מהם נקבע כעבור זמן קצר. רוכב אחר נפצע באורח בינוני. המקרה הועבר לבדיקת המחלקה לחקירות שוטרים.