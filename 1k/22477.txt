"סופת הוריקן אירמה ממשיכה להיות איום שיהרוס את ארצות הברית בפלורדיה או במדינות דרום-מזרחיות אחרות", כך אמר היום (שישי) מנהל הסוכנות הפדרלית לניהול מצבי חירום. הוא הוסיף והזהיר כי חלקים מפלורידה יהיו מנותקים מחשמל למשך ימים וכי יותר ממאה אלף בני אדם עלולים להזדקק למקלט. "סופת ההוריקן אירמה היא בממדים אפיים, גדולה אולי יותר מכל מה שראינו אי פעם. היו בטוחים וצאו ממסלולה, במידת האפשר. הממשל הפדרלי מוכן", צייץ נשיא ארצות הברית דונלד טראמפ.  אירמה, אחת הסופות העזות ביותר במאה, המשיכה לנוע היום לכיוון פלורידה תוך שהיא ממשיך לחולל הרס עצום באיים הקריביים עם רוחות חזקות וגשם עז. 14 בני אדם נהרגו, ונזק רב ביותר נגרם לסביבה.הסופה ירדה לדרגה 4 מתוך 5 אבל כוללת רוחות במהירות 240 קילומטר בשעה ועושה דרכה לאיי הבהאמה, שם צפויים גלים בגובה שישה מטרים. לאחר מכן תגיע אירמה אל קובה ואחר כך אל דרום פלורידה.במיאמי נראו מאות בני אדם ממתינים בתור לרכוש בקבוקי מים ומכוניות תרו אחר אחר דלק. כבר אתמול הורגש מחסור בדלק באזור, והמכירות עלו פי חמישה מבדרך כלל. בפאלם ביץ', אחוזת מאר א-לאגו שבבעלות הנשיא האמריקני דונלד טראמפ פונתה. לטראמפ יש נכסים גם באי סן מרטן, שנחרב כמעט לגמרי בסופה.לאורך האיים הקריביים החרבים, התושבים ההמומים ניסו לתפוס את היקף ההרס – ובאותו זמן התכוננו לסופת הוריקן חזקה נוספת, חוזה, שכעת נמצאת בדרגה 3 וצפויה לפגוע בקריביים בשבת. בפוארטו ריקו, בה חיים יותר משלושה מיליון בני אדם, שני שלישים מהאוכלוסייה נותרו ללא חשמל. שלושה בני אדם נהרגו.קובה נערכת אף היא והחלה לפנות חלק מ-51 אלף התיירים השוהים בה, בעיקר בחוף הצפוני. בקאיבאריין, עיר חוף שצפויה להיות בנתיב הסערה, התושבים עזבו לאזורים פנימיים יותר במדינה. במקסיקו, שם הכתה הבוקר רעידת אדמה בעוצמה 8, נערכים לסופת ההוריקן קטיה שנמצאת בדרכה לחופיה המזרחיים של המדינה וצפויה להגיע מחר. מרכז הטורדנו הלאומי של ארצות הברית הזהיר כי הגשם של קטיה "עלול ליצור הצפות ומפלות בוץ מסכנות חיים, במיוחד באזורים הרריים".