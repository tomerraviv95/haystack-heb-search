הרב שמואל אליהו, רב העיר צפת הבהיר כי הוא מתנגד לאימוץ ילדים על ידי זוגות להט"ב משום שלדבריו מדובר במחלה. "זו לא תופעה בריאה, ובעולם יש מחלות שצריך לרפא אותם ולא לתת להם לגיטימציה". הוא התייחס לקריאה לשינוי חוק האימוץ לאחר מותו של הזמר אמיר פרישר גוטמן, שטבע כשהציל את אחייניתו, ואמר: "אני מניח שיש אנשים טובים שהם הומואים ולסביות, אבל אי אפשר לעשות משהו מלאכותי שמנוגד לאופן שבו אלוקים ברא את העולם".האזינו לריאיון המלא:הרב אליהו חתם על מכתב רבנים לשרת המשפטים איילת שקד, שחיזק את ידיה על "עמידתה האיתנה לשמירת התא המשפחתי המסורתי". על המכתב חתמו רבנים בכירים בציונות הדתית, בהם הרב חיים דרוקמן, הרב דוב ליאור וראש המכינה בעלי הרב אלי סדן.במכתב נאמר עוד: "בימים שעולים קולות המבקשים לשנות את מנהג המדינה, באופן המנוגד למוסר האנושי שמקורו בתורתנו הקדושה. אנו מחזקים את השרה על שמירתה את דרכי ישראל, כראוי לנציגת המפלגה הציונית דתית בכנסת".הרב התייחס למחאה נגד תשובת המדינה לבג"ץ מטעם משרד המשפטים ומשרד הרווחה, שלפיה אין לאפשר לזוגות להט"ב לאמץ ילדים משום שהדבר יוצר עומס על הילד. לדברי הרב אליהו, "הסערה היא סערה תקשורתית ולא סערה ציבורית. הציבור הבריא מבין שמשפחה בריאה זה אבא ואמא. ככה העולם התנהל באלפי השנים האחרונות וככה זה גם בטבע. וכשיש בנושא הזה סטייה במרכאות, צריך לטפל בה".רב העיר צפת הוסיף: "אני רוצה את טובת הילד, שהוא יקבל אבא בריא ואמא בריאה. ילד שמאומץ על ידי שני גברים, פשוט עושקים ממנו את אהבת האם, עושקים את הרוך, את החום, את החיבה ואת החיבוק של האמא, וזה לא הוגן וזה לא פייר. כמה שהם רוצים לחיות את החיים שלהם, לא הוגן לעשוק מילד את אהבת האם. שני נשים או שני גברים לא יכולים לתת מה שזוג יכול לתת".