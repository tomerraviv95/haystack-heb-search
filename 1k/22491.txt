יאיר נתניהו, בנו של ראש הממשלה, בנימין נתניהו, עורר היום (שבת) סערה ברשתות החברתיות לאחר שפרסם בעמוד הפייסבוק שלו קריקטורה אנטישמית. בקריקטורה רואים המיליארדר היהודי-הונגרי ג'ורג' סורוס מושך בחכתו לטאה - מושא לתיאורית קונספירציה בארצות הברית - שמושכת דמות הנראית כמו מכשפה. דמות המכשפה מושכת את ראש הממשלה לשעבר אהוד ברק, כשהפיתיון שלו הוא כסף. עוד רואים את ברק מעלה בחכתו את אלדד יניב, ויניב מפתה את מני נפתלי באמצעות חמגשיות. בפוסט עצמו כתב בנו של ראש הממשלה "שרשרת המזון".את הקריקטורה לקח יאיר נתניהו מעמוד פייסבוק בשם "ממים צפופים נגד קקיהומושיט שמאלני". נתניהו הבן אף קיבל התייחסות מדיוויד דיוק – פעיל ימין קיצוני, מנהיג הקו קלוקס קלאן בעבר ומכחיש שואה - שצייץ בחשבון הטוויטר שלו: "בנו של נתניהו פרסם פוסט הרומז כי סורוס שולט בעולם".יאיר נתניהו הגיב לסערה עם תגובה בפייסבוק על הפרסום בעיתון "הארץ" של הפוסט שלו וכתב: "חחחחח עיתון 'הארץ' האנטישמי שמוחזק בבעלות של כ25% של תאגיד החדשות הנאצי לשעבר 'דומון שאוברג' שהיה אחראי על הפצת תעמולה נאצית בשואה ובעליו הנוכחי היה בהיטלר יוגנד מטיף לי על אנטישמיות. בתמונה למטה- ג׳פרי גולדברג, עיתונאי שמאל אמריקני המקורב מאוד לאובמה, מחווה את דעות על עיתון 'הארץ'. ברק רביד תחזור לעשות את מה שאתה יודע הכי טוב ללקק לאהוד ברק, ושחרר אותי".ברק הגיב בציוץ בחשבון הטוויטר שלו: "זה מה שהילד שומע בבית? מה זה, גנטיקה או מחלת רוח עצמונית? לא משנה. בכל מקרה, כדאי מאוד שנממן לו פסיכיאטר, ולא אבטחה ונהג צמוד".זה מה שהילד שומע בבית? מה זה, גנטיקה או מחלת רוח עצמונית? לא משנה. בכל מקרה כדאי מאוד שנממן לו פסיכיאטר, ולא אבטחה ונהג צמוד pic.twitter.com/JOc4vCk8rvיו"ר האופוזיציה יצחק הרצוג אמר כי ‏"כל יהודי צריך לחוש חלחלה ובושה מכך שקריקטורה סטייל דר שטירמר יצאה ממעון ראש הממשלה הישראלי ומקבלת חיבוק מגדול האנטישמים. למחוק, להתנצל ולגנות!".

