נשיא ארצות הברית דונלד טראמפ והרפובליקנים רשמו הערב (שלישי) הצלחה במאמציהם לבטל את רפורמת הבריאות של הנשיא הקודם, ברק אובמה. הסנאט אישר ברוב דחוק את ההצעה שמאפשרת להתחיל בדיונים בביטול הרפורמה.הקול המכריע היה זה של הסנאטור ג'ון מק'קיין, אשר הגיע במיוחד להצבעה לאחר שעבר ניתוח להסרת גידול סרטני במוח לפני כשבועיים. בימים הקרובים ינסו הרפובליקנים להגיע לנוסח מוסכם אשר יאפשר את ביטול רפורמת הבריאות.חוק הגנת החולה וטיפול בר השגה, המכונה "אובמה-קר" נועד להגדיל את מספר האנשים שיהיו מבוטחים בריאותית בארצות הברית. החוק אושר בבית הנבחרים במרץ 2010. אובמה הגדיר את החוק כהישג הפוליטי הכי גדול שלו.