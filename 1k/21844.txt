אישה בת 33 מתה הלילה (שני) לאחר לידה בעקבות תסחיף מי שפיר בבית החולים בילינסון בפתח תקווה. היולדת, שהגיעה בשבוע ה-41 להריונה, חשה ברע, החלה לפרכס והועברה לניתוח, אולם מאמצי הצוות הרפואי עלו בתוהו. התינוק ניצל והועבר במצב קשה לפגייה בבית החולים שניידר בעיר.המשפחה החליטה לתרום את קרניות עיניה. מבילינסון נמסר כי תסחיף מי שפיר הוא אירוע נדיר שלא ניתן לחזות אותו מראש, וכי המקרה דווח למשרד הבריאות כמקובל באירועים אלו.בשבוע שעבר מתה אישה בשנות ה-30 לחייה כמה ימים לאחר שילדה בבית החולים שערי צדק בירושלים. ככל הנראה, סיבת המוות היא דימום פנימי.