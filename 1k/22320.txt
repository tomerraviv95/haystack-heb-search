צה"ל יפתח מחר (שני) בתרגיל של הגיס הצפוני, בהיקף שלא התבצע יותר מ-19 שנה. התרגיל, "אור הדגן", על שם אלוף במיל' מאיר דגן, יימשך עשרה ימים ויכלול היקפי כוחות גדולים מאוד, ובהם עשרות אלפי חיילים ואנשי במילואים, מכל זרועות ואגפי צה"ל. במהלכו, הם צפויים לדמות לחימה נגד חיבזאללה.בצה"ל סימנו את יעדי התרגיל כהגנה על גבולות המדינה השונים, תוך שימור היציבות בצפון הארץ. לצד הפעלת כוחות גדולים ומגוונים בשטח יעסוק המטה בתכנון אסטרטגי של המערכה ומהלכיה.בתרגיל ישתתפו כ-20 חטיבות חי"ר, שריון וארטליריה, יחידות מיוחדות, חיל האוויר וחיל הים, אגף המודיעין, פיקוד העורף ויחידות לוגיסטיקה ותקשוב. כל המטה הכללי של צה"ל צפוי להשתתף ביומיים מתוך התרגיל. פיקוד העורף יתרגל, בין השאר, פינוי אזרחים מאזורי קו עימות.צה"ל מתכנן לתרגל ב"אור הדגן" מאמצי הגנה של הגבולות ושל שמי המדינה, שימוש במודיעין מדויק לטובת תקיפות מהירות ומדויקות ושיתוף פעולה בין כוחות האוויר, הים והיבשה. בראש מנהלת התרגיל עומד אלוף יוסי בכר, מפקד הגיס המטכ"לי. ההכנות לתרגיל נמשכו יותר מחצי שנה.