איראן טוענת כי ביצעה לפנות בוקר (שבת) ניסוי מוצלח בטיל הבליסטי החדש שהציגה אתמול במצעד צבאי בטהרן. וידיאו של שיגור הטיל פורסם בטלוויזיה האיראנית, אף שלא נאמר מהיכן בוצע השיגור, ודווח כי זהו הטיל השלישי מסוגו באיראן שלו טווח של 2,000 ק"מ וכי באפשרותו לשאת כמה ראשי נפץ. לפי גנרל בכיר במשמרות המהפכה האיראנים, הטיל מדגם "ח'וראמשהר" צפוי להפוך מבצעי בזמן הקרוב.Video: #Iran successfully test-fires new ballistic missileDetails: https://t.co/eKHi0jXnED pic.twitter.com/30XkB8ddbPשר הביטחון אביגדור ליברמן אמר כי שיגור הטיל "הוא לא רק התגרות והתרסה כלפי ארצות הברית ובעלות בריתה בהן ישראל - וניסיון לבחון אותן - אלא גם הוכחה נוספת לשאיפות האיראניות להפוך למעצמה עולמית ולאיים לא רק על מדינות המזרח התיכון, אלא על כל מדינות העולם החופשי. דמיינו מה יקרה אם איראן תשיג נשק גרעיני. לשם היא חותרת. אסור לתת לזה לקרות".

ניסוי השיגור מגיע כתגובה לביקורת הגוברת על הסכם הגרעין עם איראן, והתנהלותה במסגרתו. נשיא איראן, חסן רוחאני, הצהיר אתמול במסגרת המצעד הצבאי כי מדינתו מתכוונת להגדיל את יכולות הטילים שלה."נחזק את יכולותינו, ולא נבקש רשות משום מדינה בשביל לעשות זאת", אמר בנאומו במצעד. הוא הוסיף כי הרפובליקה האסלאמית מעוניינת להגדיל את כוחה הצבאי לצורך הרתעה. "אנחנו לא צריכים לבקש אישור מאף אחד כדי להגן על מדינתנו", קבע. רוחאני תקף את ארצות הברית וישראל במסגרת נאומו בעצרת האו"ם השבוע, בעקבות נאומיהם של נשיא ארצות הברית דונלד טראמפ, שקרא להסכם הגרעין "בושה", וראש הממשלה בנימין נתניהו. הוא האשים כי ישראל היא זו שמאיימת על הביטחון באזור עם הנשק הגרעיני שברשותה וכי איראן תגיב בנחרצות אם יופר הסכם הגרעין.ניסוי השיגור האחרון מצד איראן בוצע בחודש ינואר השנה, כשבוע לאחר כניסתו של טראמפ לתפקידו, זאת בניגוד להחלטת מועצת הביטחון של האו"ם שהתקבלה לאחר חתימת ההסכם בין איראן לששת המדינות ביולי 2015. במסגרת ההחלטה איראן נדרשת שלא לבצע ניסויי שיגור טילים במשך שמונה שנים מיום חתימת הסכם הגרעין.