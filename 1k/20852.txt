מצרים דורשת מישראל להפסיק לנקוט באלימות ובהסלמה ביטחונית נגד הפלסטינים בירושלים ובמסגד אל-אקצה. בהודעה שפרסם הערב (שישי) משרד החוץ המצרי נכתב כי בקהיר מביעים חשש כבד מהשלכות של ההסלמה ומורת רוח מהריגתם של שלושת הפלסטינים ופציעתם של עשרות רבות.כמו כן, מצרים דורשת מישראל לכבד את המקומות הקדושים ואת זכותם של הפלסטינים להתפלל בחופשיות וביטחון ללא צעדים או מכשולים שגורמים לחיכוך בקרב העם הפלסטיני והאומה המוסלמית בכלל. משרד החוץ המצרי קורא לממשלת ישראל להקשיב לקול ההיגיון ולא להיגרר לכדי "ביצה מסוכנת שיהיה הקשה לצאת ממנה".