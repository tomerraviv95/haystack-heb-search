עורך הדין יורם שפטל, המייצג את אלאור אזריה, אמר הבוקר (חמישי) כי מערכת המשפט בישראל מעוניינת בהרשעתו, כדי להצדיק את התבטאותיהם של הרמטכ"ל ושר הביטחון לשעבר יעלון בעניינו. לדבריו, זאת הסיבה שישנם רק סיכויים קלושים לכך שערעור על פסק דינו לבית המשפט העליון יתקבל, ולכן במשפחת אזריה שוקלים לוותר על הגשת בקשה כזו."אלאור ניצב מול כל הממסד המשפטי הישראלי על כל זרועותיו", טען שפטל בראיון לגאולה אבן בכאן ב. לדבריו, הסיבה לכך היא משום ש"ראשי הממסד הצבאי התבטאו שהמעשה שאלאור עשה הוא מעשה של רוצח מתבהם שסרח". לפי פרקליטו של אזריה "ערך הרעות של לוחמי צה"ל הושלך ככלי כדי להרגיע את האספסוף הערבי ביו"ש".האזינו לראיון המלא:לדבריו, במשפחתו של אזריה שוקלים לוותר על הגשת ערעור על פסק דינו לבית המשפט העליון, למרות שהוא מכין בקשה בעניין. לפי שפטל במשפחה בוחנים את כל האפשרויות האחרות, כולל פנייה לרמטכ"ל להמתקת העונש. "זה תלוי קודם כל באלאור, במשפחתו הגרעינית, בשרון גל ובצוות הסגנגורים – עינת גלוסר ואני", אמר שפטל.עורך דינו של אזריה ציין בנוגע לנימוקים שאותם הוא מעוניין לכלול בבקשתו לערעור לעליון כי "אין מהפך בראיות". הוא הסביר כי "יש לי אותם ראיות, שחמישים אחוז מהן הצלחתי לאיין במסגרת הערעור בבית הדין. חמישים אחוז שנותרו גם כן לא יכולים לעמוד, מהטעם הפשוט שהם תלויים בעדות של המ"פ - שמתה".לדעתו "על פי כל קנה מידה משפטי אין שום סיכוי שפסק דין כזה יכול לעמוד. מבחינה משפטית צרה אני משוכנע שפסק הדין הזה עומד על כרע תרנגולת אחת – עדותו השקרית של המ"פ שנהפכה על ידי חוקרים שמטרתם לא הייתה חקר האמת אלא הרשעה", אלא שלדבריו בית הדין לערעורים קיבל את טענותיו ודחה את העדות הזו.שפטל התייחס גם לעתירה שהגישה מפלגת מרצ נגד המשך שידור תכניתו ברדיו ללא הפסקה, בעקבות התבטאויותיו נגד הרמטכ"ל לפיהן הוא "שמן שלא משדר חיילות". שפטל כינה את מרצ "כנופיות שמאלניות" והתייחס לעתידה של יו"ר המפלגה זהבה גלאון: "יש לי הרגשה שבחירות הבאות גלאון לא תעבור את אחוז החסימה אבל אני עדיין אמשיך לשדר".