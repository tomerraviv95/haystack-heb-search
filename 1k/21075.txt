המתפללים המוסלמים חזרו להר הבית, אך השקט לא שב: כוחות הביטחון בירושלים נערכים הלילה (שישי) לקראת יום מתוח בבירה וכוחות מתוגברים נפרסו על מנת למנוע מהומות באזור הר הבית. בשעות הלילה החלה המשטרה לפרוס מחסומים בדרכים המובילות לעיר, כדי למנוע ממוסלמים להגיע למסגד אל-אקצא לתפילות יום השישי. מהמשטרה נמסר שכוחותיה ערוכים באזור ירושלים, וכי "נגיב ביד קשה לכל ניסיון להפר את הסדר ולפגוע בשוטרים ובאזרחים".גם בצה"ל נערכים בכוננות מוגברת, ואלפי לוחמים יוצבו בגזרת רמאללה, בית לחם וחברון כדי למנוע התפרעויות במוקדי החיכוך, חדירה ליישובים וכן ניסיונות לפיגוע דקירה ודריסה.מהומות בהר הבית, אתמול. צילום: APמניפים את דגל אש"ף על מסגד אל אקצא. צילום: APמוקדם יותר פרסמה לשכת ראש הממשלה הודעה לפיה "בשל הרגישות הביטחונית והאירועים בהר הבית", הנחה נתניהו את את שרי הביטחון וביטחון הפנים לתגבר את משטרת ישראלי בבירה בכוחות מג"ב.אמש פרצו מהומות קשות, בהן נפצעו על פי דיווחי הסהר האדום כמאה בני אדם. המהומות פרצו לאחר שאלפי מתפללים מוסלמים נכנסו לרחבת הר הבית, לראשונה מאז הפיגוע בהר, ולאחר שהוסרו גלאי המתכות והמצלמות בכניסות אליו.לאחר כניסת המתפללים התעמתו מתפרעים עם כוחות הביטחון ויידו לעברם אבנים. שוטר אחד נפצע באורח קל. השוטרים הגיבו בירי רימוני הלם ואמצעים לפיזור הפגנות. כמה צעירים רעולי פנים הניפו דגלי אש"ף על גג מסגד אל אקצא, והמשטרה הסירה אותם. כמה שעות לאחר מכן פרצו שוב התפרעויות בדרכים המובילים למתחם הר הבית, שפוזרו בידי המשטרה.המתפללים נכנסו לרחבת הר הבית לאחר אישור הווקף והרשות הפלסטינית לפיו ישראל הסירה את כל אמצעי הביטחון והשינויים שבוצעו במתחם מסגד אל אקצא בעקבות הפיגוע בו נהרגו שני השוטרים לפני שבועיים. ההמונים נכנסו דרך השערים בקריאות צהלה וחילקו דברי מתיקה לאות שמחה.