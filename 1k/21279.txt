ארגון "מולד" דורש מיאיר נתניהו, בנו של ראש הממשלה למחוק את הפוסט שכתב בפייסבוק ובו טען שמדובר בארגון אנטי ציוני הממומן בידי "הקרן להשמדת ישראל". מטעם הארגון נשלח מכתב התראה לפני תביעה בגין לשון הרע. במכתב דורשים נציגי הארגון שנתניהו הבן יסיר את הפרסומים, יפרסם התנצלות ארוכה בנוסח שיתואם עימם. כמו כן נדרש נתניהו לשלם פיצויים בסך 100 אלף שקל.נתניהו הבן פרסם את הדברים בתחילת השבוע בעקבות פוסט שעסק בו, ואשר עלה בעמוד הפייסבוק "שישים ואחת" שאותו מפעיל ארגון מולד תחת הכותרת "חמישה דברים שלא ידעתם על יאיר נתניהו". את תגובתו כתב נתניהו תחת הכינוי Yair Hun, ולאחר מכן גם פרסם צילום שלה בעמוד שלו בפייסבוק. לצד הטקסט הוסיף נתניהו אמוג'ים של צואה ושל "אצבע משולשת".במכתב שהוגש מטעם משרד עורכי הדין יועז ברקת, נטען כי נתניהו כתב " שורה של דברי הכפשה ובלע פוגעניים כלפי מרשתנו".המכתב מתייחס גם לצילום מסך שהעלה נתניהו בעמוד הפייסבוק שלו בו כינה את עמוד הפייסבוק של ארגון מולד: "עמוד מטונף שממומן בכבדות ע"י ארגון מולד הרדיקלי והאנטי-ציוני הממומן ע"י הקרן להשמדת ישראל והאיחוד האירופי".תגובתו של נתניהו בעמוד הפייסבוק "שישית ואחת"במכתב נאמר כי משום שמדובר בבנו של ראש הממשלה, דבריו ברשת חברתית זכו לפרסום רבה ולתהודה גדולה. לכן נטען כי על נתניהו היה "להקפיד הקפדה יתרה, לוודא את העובדות הנטענות.ובוודאי שלא לבדות שקרים ובדיונות שבינם לבין המציאות אין דבר וחצי דבר, למעט עיוות עובדתי ניכר שזכה זה כבר לכינוי הידוע "news fake".בתביעה נאמר עוד שהפרסום של נתניהו "נעדר כל יסוד של תום לב המתחייב, כדי להקנות הגנה לפי חוק איסור לשון הרע" וכי הדברים מהווים לשון הרע פוגענית.העילה לתביעה על פי המכתב היא "יצירת קישור בין מרשתנו לבין ארגון (בדיוני) המתקרא 'הקרן להשמדת ישראל'" אשר "מהווה פגיעה קשה וחריפה בשמה הטוב של מרשתנו, וזאת מבלי שיש בדברים ולו שמץ של אמת".עוד מתייחס כתב האזהרה לפני תביעה לדברים שכתב יאיר כי מדובר ב"ארגון אנטי-ציוני". לפי המכתב "אין בכך שמץ של אמת, וכל תכליתה להשחיר את פניה של מרשתנו וליצור לה דה-לגיטימציה בקרב הציבור. בניגוד לטענה מכפישה זו, אין בנמצא ארגון בעל מאפיינים ציוניים יותר מאשר מרשתנו".עוד נטען כי הארגון מעולם לא קיבל מימון מהאיחוד האירופי. "באקלים החברתי הנוכחי השורר למרבה הדאבה בישראל, טענה – גם אם שקרית – כי ארגון הפועל בישראל ממומן מכספי האיחוד האירופי, יש בה ממד מובהק של הכפשה והטלת דופי".אתמול הגיב בנו של ראש הממשלה לשעבר אהוד אולמרט לפוסט שפרסם נתניהו, בעקבות ההתייחסות אליו בדברים. יאיר נתניהו טען כי לא נערך תחקיר על "יחסיו המעניינים עם פלסטיני והמשמעויות לביטחון המדינה". בעמוד הפייסבוק שלו כתב בנו של אולמרט כי מדובר בטענות הומופוביות וגזעניות, וכי מדובר ב"המצאות ושקרים".אולמרט הוסיף: "כותבים עליך תחקירים, מעלים שאלות לגבי אורחות חייך ואתה כנראה בלחץ. דרכך להתמודד עם זה היא להשליך קצת מן הרפש על אחרים". הוא הבהיר כי הוא שוקל להגיש תביעת דיבה בעקבות הדברים. 