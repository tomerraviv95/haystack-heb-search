המשבר בחברת טבע: המנייה של ענקית התרופות צללה גם הלילה (שישי) בבורסה בניו יורק איבדה יותר מ-13% משוויה. בתום המסחר עמד מחירה של מניית טבע על 20.06 דולרים, ירידה של יותר משלושה דולרים לעומת אתמול. בתוך יומיים איבדה מניית טבע כמעט שליש מערכה.אתמול בבוקר הודיעה חברת דירוג האשראי מודי'ס את דירוג האשראי של ענקית התרופות טבע בעקבות הצגת הדו"חות הכספיים של החברה וההודעה כי בכוונתה לפטר אלפי עובדים ולסגור מפעלים. במודי'ס מעריכים כי מצבה של טבע לא צפוי להשתפר במהלך השנה הקרובה.מהדוחות הכספיים של טבע עולה כי החברה רשמה ברבעון האחרון הפסד נקי של 6 מיליארד דולרים. ברבעון מקביל אשתקד רשמה חברת התרופות רווחים בסך 188 מיליון דולרים. הפערים העצומים הללו נובעים בעיקר כתוצאה מהרכישה של טבע את החברה הגנרית "אלרגן" לפני כשנה, בסכום של יותר מ-40 מיליארד דולר – עסקה שהוכתרה בזמנו כגדולה בהיסטוריה של המשק הישראלי.טבע הודיעה כי תפטר 7,000 עובדים ברחבי העולם – 2,000 משרות יותר ממה שתכננה. החברה גם תסגור 15 מפעלים עד סוף השנה הבאה ותצא מ-45 מדינות שבהן היא פועלת. בשבוע שעבר קיבלו 350 עובדים במפעלים בארץ הודעה כי יפוטרו.בחדשות השבוע דווח אמש כי משרד הבריאות חושש שהמשבר בטבע יגרום למחסור בתרופות בישראל ולעלייה במחיריהן עקב הצורך לייבא תרופות. המשרד שיתף את הנהלת טבע בחששותיו וזו אמרה כי החברה תעמוד בכל התחייבויותיה על פי ההסכמים.