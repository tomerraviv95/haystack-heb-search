בית משפט השלום בחדרה האריך היום (שני) ביום את מעצרו של הנער בן ה-16שנעצר אתמול בחשד שתקף בסוף השבוע שני חיילים בגינה ציבורית משום שחשב שהם ערבים. המקרה פורסם לראשונה אתמול בכאן ב'.מחקירת התקיפה עולה כי החיילים, לוחמים מחטיבות כפיר וגולני, הוכו על ידי הנער וכמה נערים נוספים בזמן שבילו בגינה ציבורית. הם טענו כי במהלך התקיפה, צעקו לעברם הנערים: "אתם ערבים". השניים נזקקו לטיפול בבית חולים ולאחד מהם נגרם נזק בקרנית עינו."לוחמים יוצאים לחופשה ומותקפים על ידי עבריינים, רק כי נראו להם כמו ערבים. זו בושה", אמר אביו של אחד מהחיילים. "עשו בהם לינץ', זה יכל להיגמר במוות".האב הוסיף כי המשפחה מזועזעת מהמקרה. "הם התנפלו עליהם עם צינור של נרגילה ועוד חפצים קהים. לאן הידרדרנו? אלה שני חיילים שנגרם להם נזק גופני ונפשי. ואם כן מדובר בערבים, אז צריך לפגוע בהם? אנחנו מזועזעים ודורשים שימוצה איתם הדין".