קוריאה הצפונית הודיעה הבוקר (ראשון) כי ביצעה בהצלחה ניסוי גרעיני בפצצת מימן. בהודעה בערוץ הטלוויזיה הרשמי של הדיקטטורה המבודדת נמסר כי המדינה מסוגלת להרכיב את פצצת המימן על ראשי נפץ של טילים בין-יבשתיים. כתוצאה מהניסוי הורגשה רעידת אדמה בעוצמה של 6.3 במחוז קילז'וף באזור הממוקם בסמוך למתחם אתר ניסויים גרעיניים בשם פונג-רי.פיונגיאנג הגדירה את הניסוי "הצלחה מלאה". לטענת קוריאה הצפונית, מדובר בשלב נוסף ומשמעותי בדרך להשלמת תכנית הנשק הגרעיני של המדינה. זו הניסוי הגרעיני השישי שעורכת קוריאה הצפונית, שהוביל לרעש בעוצמה של פי עשרה מהניסוי האחרון, שנערך בספטמבר 2016. מנהיג קוריאה הצפונית, קים ג'ונג און (צילום: אי-פי)קוריאה הדרומית ויפן טענו עוד בטרם הודעת קוריאה הצפונית כי מדובר בניסוי גרעיני. סיאול כינסה את המועצה לביטחון לאומי על מנת לדון בעניין. בסין דווח כי רעידת האדמה התרחשה מ"חשד לפיצוץ". סוכנות הידיעות הרשמית בקוריאה הצפונית, KCNA, דיווחה כי המנהיג קים ג'ונג און, צפה בפצצה בעת שביקר במכון-הנשק הגרעיני, ובהרכבתה על טיל בליסטי בין-יבשתי. ברשת שוחררו תמונות של קים בוחן ראש נפץ כסוף בליווי מדענים.מזכיר ממשלת יפן, יושידה סוגה, גינה הבוקר את הניסוי שביצעה פיונגיאנג והודיע כי ארצו בוחנת שורה של אפשרויות להטלת סנקציות נגד קוריאה הצפונית. במסיבת עיתונאים, ציין המזכיר כי הסנקציות עלולות לכלול הגבלות על סחר במוצרי נפט.ביום שלישי, בשבוע שעבר, ביצעה הדיקטטורה המבודדת ניסוי טילים, שבו שוגר טיל בליסטי אל האוקיינוס השקט, ובפעם הראשונה מדובר בפעם הראשונה זה כשמונה שנים, חלף מעל יפן. בתגובה איים נשיא ארצות הברית, דונלד טראמפ, לתקוף את קוריאה הצפונית: "היחס לקוריאה הצפונית, כל האופציות על השולחן", נכתב בהודעה רשמית מטעם הבית הלבן. ב-26 ביולי ערכה פיונגיאנג ניסוי שיגור בטיל, ובפנטגון העריכו כי הטיל ששיגרה פיונגיאנג נחשב מתקדם יותר מזה ששוגר בניסוי הקודם שלה, שנערך ב-4 ביולי, ביום העצמאות האמריקני.