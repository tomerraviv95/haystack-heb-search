כשבוע וחצי בלבד לאחר רעש האדמה הקטלני שגרם למותם של 98 בני אדם במקסיקו - רעידת אדמה נוספת, בעוצמה 7.1 הכתה היום (שלישי) במדינה. נזק רב נגרם למבנים בעיר, אלפים ברחו לרחובות בניסיון להגן על עצמם מקריסת בניינים, מספר לא ידוע של תושבים נלכדו בהריסות. החשמל בעיר נותק, וגם קווי הטלפון מנותקים בחלקים של העיר. עוד דווח כי לפחות 20 ילדים נהרגו ו-30 נעדרים בקריסת בית ספר במקסיקו סיטי.שר הפנים של מקסיקו הודיע כי רעידת האדמה גרמה ללפחות 224 הרוגים.רעידת האדמה התרחשה שעות בודדות לאחר שאזרחי מקסיקו השתתפו בתרגיל לאומי שדימה רעידת אדמה, לציון 32 שנה לרעידת האדמה העוצמתית בהביאה למותם של אלפים בעיר מקסיקו ב-1985.הרשויות בעיר מקסיקו הודיעו כי מספר לא ידוע של תושבים נלכדו בהריסות הבניינים שעלו באש. בטלוויזיה המקסיקנית וברשתות החברתיות נראות תמונות של מכוניות שנמחצו ברעש האדמה.