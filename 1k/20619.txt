שר הביטחון לשעבר משה (בוגי) יעלון התראיין היום (שבת) באירוע שבתרבות ברעננה והתייחס לפיגוע שאירע אתמול בהר הבית, בו נהרגו שני שוטרים - רס"מ האיל סתאווי מהכפר מע'אר שבגליל ורס"מ כמיל שנאן, תושב חורפיש: "אסור שזה יטיל כתם על כל ערביי ישראל. זה דבר שצריך לטפל בו באמצעות מודיעין, מעצרים וחינוך. ערביי ישראל נמצאים במגמה של ישראליזציה ולא איסלמיזציה, וחובתם של פוליטיקאים לא ליצור שנאה".יעלון התייחס גם לפרשה 3000 – פרשת הצוללות, במסגרתה נחקר בשבוע שעבר פרקליטו ומקורבו של ראש הממשלה נתניהו, עורך הדין דוד שמרון: "ציבורית – אצלי נתניהו גמר. עד פברואר 2016 שחיתות לא ידעתי, לא ראיתי. נתקלתי בזה לראשונה כשעלה הנושא של הצוללות ושתי ספינות לוחמה נגד צוללות. חלק מהדברים גיליתי רק אחרי שסיימתי את תפקידי. מפברואר ועד מאי הרגשתי שאני בעימות על כל נושא, הבנתי שהוא (נתניהו) כנראה רוצה להיפטר ממני. חסמתי שור בדישו". יעלון הוסיף: "ראש ממשלה שלישי בחקירות, זה עצוב. אני כבר רואה מגמה להפיל הכול על הקצינים ועל פוליטיקאים נקיים. בעיניי זה ברור. הגיע הזמן שיהיה לנו ראש ממשלה לא מושחת".‪על פרשת בזק: "פילבר היה שליח של נתניהו בקשר לאלוביץ. כשיסתיימו הפרשות הללו אני מקווה שלא תהיה לי רשימה ארוכה של שאלות ליועץ המשפטי לממשלה, לפרקליטות, אולי גם למשטרה. יכול להיות שיש פה טקטיקה שהיועמ"ש מכין את כל התיקים בבת אחת, 1000, 2000, 3000, התקשורת, המעונות, יש פה תיקים שאולי הוא מכין כחבילה".מנכ"ל משרד התקשורת שלמה פילבר ובעל השליטה בבזק, איש העסקים שאול אלוביץ', נמצאים כעת במעצר בית לאחר חקירות ממושכות בשבוע שעבר ברשות ניירות ערך. פילבר חשוד בכך שכמנכ"ל המשרד הוא היטיב עם חברות הקשורות לאיש העסקים שאול אלוביץ'.בהמשך, יעלון תקף את הממשלה הנוכחית ואת שר הביטחון אביגדור ליברמן, שהחליף את יעלון בתפקידו במאי 2016: "לא אהבתי הרבה התבטאויות של הממשלה, כמו ערבים שנוהרים לקלפיות, ולא אהבתי התבטאויות של שר הביטחון הנוכחי בכל הזדמנות. הוא מעצים את חנין זועבי והיא מעצימה אותו". אני שמח שליברמן מקשיב למערכת שקודם הוא תקף אותה מבחוץ. דיבר על כיבוש שטחים - למה אתה לא כובש? דיבר על חומת מגן 2 נגד הסכינאות - תעשה את זה. מאנשים כאלה אני לא קונה מכונית משומשת".