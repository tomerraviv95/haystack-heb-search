מחאת ארגוני הנכים התחדשה היום (חמישי), ופעילי המאבק שבו לחסום צמתים בצירים מרכזיים בארץ. הפעילים עצרו את התנועה בצומת אשתאול בכביש 38, בין בית שמש לירושלים.בסביבות השעה 16:00 חסמו הפעילים את צומת רעננה מרכז למשך כחצי שעה. התנועה בכביש 4 נעצרה לכל הכיוונים, ונגרמו שיבושי תנועה קשים במקום.אחת הנהגות שהגיעה לצומת בזמן החסימה אמרה למרות שמדובר במחאה מוצדקת, היא מתנגדת לדרך שבה היא נעשית. "הם צודקים, אבל למה בשעות כאלה כשאנשים ממהרים לקחת את הילדים מהגן, ואחרים עם ילדים באוטו בחום הזה. צריך למחות על זה, אבל לא ככה".פעילי המאבק חוסמים את צומת רעננהאביטל, אחת מפעילות המאבק הגיבה לדברים ואמרה: "אנשים צריכים להבין שהנכים במצב קשה מאוד, אין טיפת מודעות. מי שאשם זה ראש הממשלה ופרופ' שמחון שמסובבים את כולם".בשעות הבוקר חסמו מפגינים את הכניסה לירושלים סמוך לגשר המיתרים למשך זמן ממושך. לבסוף הם פונו על ידי המשטרה.ההפגנה באזור הכניסה לירושלים החלה בשיירה שנסעה בקצב איטי בכל שלושת הנתיבים של כביש 1, במחלף שורש לכיוון מזרח. בשל השיבושים, במשטרה קראו זמנית לנהגים להשתמש בדרכים חלופיות. לאחר מכן, המשיכה השיירה לכיוון הכניסה לירושלים וחסמה אותה.מודעת מחאה שהפיצו ארגוני הנכים בהפגנה היוםהארגונים המובילים את ההפגנה היום הם "נכה לא חצי בן אדם" ו"מטה מאבק הנכים". בהודעה משותפת מטעמם, נמסר למרות ההתקדמות שהושגה ותמיכתו של יו"ר ההסתדרות, אבי ניסנקורן, ארגוני הנכים לא ירפו ידם עד שיחל מו"מ ישיר בפועל מול נציגי הממשלה. "כעת הם מקיימים את הבטחתם", נאמר עוד.יו"ר ארגון "נכה לא חצי בן אדם", אלכס פרידמן, אמר הבוקר: "המאבק נמשך. בזמן שראש הממשלה דוחה החלטות לאחרי החגים – הנכים צריכים לשרוד את החגים".הפגנת הנכים בכניסה לירושלים, היוםביום ראשון התחייב נתניהו להגיש אחרי החגים הצעה ל"שיפור דרמטי במצבם של בעלי מוגבלויות בישראל". נתניהו הודיע בישיבת הממשלה כי גיבש מתווה מוצע, והוסיף כי הוא מתכוון לגבש ביחד עם שר האוצר, משה כחלון, הקלות נוספות שתובאנה לחקיקה."לאחר החגים אני מתכוון להביא לממשלה, ביחד עם שר האוצר, הצעה לשיפור דרמטי במצבם של בעלי מוגבלויות בישראל", אמר נתניהו. בין היתר, טען ראש הממשלה כי תקציב הנכים יגדל בתוך ארבע שנים בהיקף של ארבעה מיליארד שקלים, וכי הכנסתם של נכים שהוכרו כמי שאינם יכולים לעבוד לא תפחת מ-3,200 שקלים בחודש.