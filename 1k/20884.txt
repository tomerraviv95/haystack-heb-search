פרקליטות מחוז ת"א הגישה היום (ראשון) כתב אישום לבית המשפט המחוזי בעיר נגד יותם בן ברוך, מורה בן 44 מטבריה, בגין אונס ילדה בת 12 מספר פעמים.בן ברוך הואשם במספר מקרים של אונס, מעשה סדום ועבירות מין נוספות, וכן בהחזקת פרסום תועבה של קטין, כשצילם את המתלוננת בעירום והחזיק בצילומים הללו.על פי כתב האישום, העבירות בוצעו בין השנים 2006-2007 בעת שהנאשם התגורר בהוד השרון, והמתלוננת למדה בבית ספר בעיר. בתחילת שנת הלימודים של כיתה ז', בן ברוך יצר קשר עם המתלוננת כשהעביר לה הודעה כוזבת באמצעות מזכירות בית הספר בו למדה הוא ביקש שתיצור עמו קשר כדי להחזיר לה ספר שאבד לה ומצוי אצלו.בין השניים התפתח קשר טלפוני ובהמשך נוצרה ביניהם גם מערכת יחסים אינטימית. במהלך תקופה זו ובתדירות של פעם בשבוע, ביצע הנאשם מעשי אינוס, מעשי סדום ומעשים מגונים.בתחילת תקופת ההיכרות ביניהם הזמין בן ברוך את הילדה לביתו וצילם אותה בעירום ובלבוש תחתון שנתן לה בתנוחות אינטימיות שונות. הוא החזיק את הפרסומים האלו עד ליום מעצרו.בבקשת המעצר שלו נכתב כי בן ברוך מסוכן לציבור ולמתלוננת. "אף שהמשיב נעדר עבר פלילי, הוא הוכיח במעשיו שקיים יסוד סביר שאם ישוחרר ממעצרו יסכן את שלום הציבור ואת שלומה של המתלוננת, באשר פגע בה מאז מלאו לה 12 שנים בהזדמנויות רבות ובמשך תקופה ארוכה, תוך ניצול תמימותה וגילה הצעיר והכל לצורך סיפוק יצריו המיניים".מעיריית הוד השרון נמסר לפני כשבוע וחצי, בעקבות פרסום החשדות נגד בן ברוך: "האדם המדובר שימש בשנת 2016 כמורה באחד מבתי הספר בעיר. בעקבות תלונות על התכתבויות לא ראויות במסרונים בינו לבין תלמידה בבית הספר, הגישה המנהלת תלונה למשטרה ומסרה עדות בנושא יחד עם התלמידה והוריה, התיק בעניין זה נסגר על ידי המשטרה ומנהלת בית הספר התלוננה במקביל למשרד החינוך, ליועצת המשפטית ולמפקחת על בית הספר, המורה הושעה מידית על ידי המנהלת, נערך לו שימוע והוא פוטר על ידי משרד החינוך בעקבות החשדות".