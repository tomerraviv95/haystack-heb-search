ערב הפגישה המדינית בין צוות ממשל טראמפ לראש הרשות הפלסטינית, מחמוד עבאס, מחר ברמאללה, תוקף היום (רביעי) חבר הנהג הפת"ח, ג'מאל אל-מחיסן, את צוות הבית הלבן.בראיון ל"רדיו קול פלסטין", כינה בכיר הפת"ח את אנשי הצוות של טראמפ "גזענים" ו"ציונים המאמצים לחלוטין את עמדותיה של ישראל". לדבריו, צוות הממשל לא השיב על שום שאלה שההנהגה הפלסטינית הציגה להם, וכל הפגישות הן בזבוז של זמן כל עוד לא מדברים על הפסקת הבנייה בהתנחלויות וסיום "הכיבוש" לפי לוח זמנים מוגדר.עוד אמר אל-מחיסן כי ההנהגה הפלסטינית תתייחס בחיוב לכל יוזמה, אם הצוות האמריקני יפגין רצינות ב"סיום הכיבוש", ואם לא – הרי שארה"ב אינה ראויה עוד לתת חסות לתהליך השלום ואין מנוס מוועידה בינלאומית שתכפה פתרון על האזור.