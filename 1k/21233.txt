הנהלת חברת חיפה כימיקלים הודיעה הבוקר (רביעי) כי החליטה לסגור את החברה ולפיכך נאלצת לפטר את כל 1,200 עובדיה בצפון ובדרום. זאת, על רקע סוגיית פינוי מכל האמוניה שברשותה ממפרץ חיפה. במכתב ששלח לראש הממשלה בנימין נתניהו, כתב בעל החברה ג'ולס טראמפ כי "לאחר מאמצים כבירים הגענו לנקודה שבה לא נוכל יותר להחזיק את פעילות החברה בישראל. למיטב הבנתנו, לא נקבל אישור לחזור לפעילות בעתיד הקרוב ולכן אין לנו ברירה אלא לסגור את החברה לאלתר".טראמפ הוסיף כי "אנו למדים שלמרות ההחלטה פה אחד של הממשלה לפתרון משבר האמוניה (אשר שיקפה אף את הצעתו של בית המשפט העליון) - יישום של פתרון כלשהו אינו נראה באופק ולכן לא נראה שנוכל לחזור לפעילות בעתיד הנראה לעין. על כן אנו נאלצים לסגור את החברה ולפטר את העובדים". טראמפ הדגיש כי מכתבי הפיטורים לעובדים "ייכנסו לתוקף מיידי".מכל האמוניה במפרץ חיפה צילום: פלאש 90ועד העובדים בחיפה כימיקלים צפון תקף את הודעת ההנהלה והגדיר אותה בתגובה כי "שלב נוסף במשחק הציני שמנהלת הנהלת חיפה כימיקלים. אתמול נמנעה ההנהלה מהודעה על סגירה מסיבה אחת בלבד: ציפייה שאלפי העובדים החרדים לפרנסתם ינהלו עבורה את המאבק עבור שורת רווח גבוהה יותר. בזה כל העניין. מפעל חיפה כימיקלים הוא מפעל רווחי, רק תאוות בצע הובילה למשבר הנוכחי".חיפה כימיקלים היא תאגיד העוסק בעיקר בייצור דשנים לחקלאות וכימיקלים לתעשייה. לתאגיד שהוקם בשנות ה-60 שני מפעלים בישראל, אחד בחיפה והשני באזור ערד, וכן מפעל נוסף בצרפת וחברות נלוות שבהם מועסקים אלפי עובדים. מכל האמוניה של המפעל בחיפה מרכז את האמוניה שמיובאת לישראל. מומחים קבעו כי המכל עלול לסכן משמעותית את תושבי האזור במקרה של דליפה או פגיעה מכוונת, וקמה מחאה להזזתו. ב-2013 החליטה הממשלה להקים מפעל אמוניה בנגב ועל הפסקת פעילות המכל, אולם המהלך נדחה פעם אחר פעם. עד חודש מרץ האחרון, מדי חודש הגיעה אנייה לנמל חיפה שהעבירה את האמוניה למכל. מאז טרם נמצא פתרון כיצד תועבר האמוניה בעתיד, ובינתיים משתמשים בזו שנותרה במכל המתרוקן.בעיריית חיפה הגיבו כי "במערכה על סגירת מכל האמוניה ניצח השכל הישר את הזדון והאינטרס הציבורי את ה'הון שלטון'. יו"ר המחנה הציוני, אבי גבאי, אמר כי מכל האמוניה בחיפה הוא אנדרטה למתווה הגז השערורייתי. לדבריו, "לולא מחיר הגז הטבעי המופקע שקבע לנו נתניהו היה כאן מפעל ליצור אמוניה ועוד תעסוקה במקום הסגירה הכל כך כואבת של חיפה כימיקלים". יו"ר השדולה הסביבתית-חברתית בכנסת ח"כ דב חנין אמר: "הנהלת חברת חיפה כימיקלים עושה שימוש ציני ושערורייתי בעובדיה. החברה יודעת מזה ארבע שנים שיש למצוא חלופה לאספקת האמוניה אך בניגוד למפעלים אחרים שדאגו לכך - חיפה כימיקלים בוחרת להפוך את עובדיה לבני ערובה בקרב שיאפשר להם להמשיך לזהם ולסכן את בריאות הציבור".בשבוע שעבר אישר בית המשפט העליון דחייה נוספת ואחרונה לריקון הסופי של מכל האמוניה עד ל-18 בספטמבר, תוך שהוא מותח ביקורת על התנהלות חיפה כימיקלים והמשרד להגנת הסביבה. דחייה זו מצטרפת לכמה דחיות שניתנו בחודשים האחרונים לחיפה כימיקלים.לפני כשבועיים, מבקר המדינה, השופט בדימוס יוסף שפירא, הודיע כי נבדק החשש לעבירות פליליות סביב טיפול המדינה במכל האמוניה. על פי ההודעה, מנכ"ל המשרד להגנת הסביבה, ישראל דנציגר, חשוד כי פעל תוך ניגוד עניינים והעניק הטבות כלכליות לחברת חיפה כימיקלים בכל הנוגע לייבוא אמוניה.שביתה במפעל בירוחם, 300 עובדים בסכנת פיטוריםמאות מעובדי מפעל "אמיליה קוסמטיקס" שבירוחם, ואיתם נציגי ועדים ותושבים, הפגינו הבוקר בצומת ירוחם כחלק מהמאבק נגד הנהלת המפעל שסגרה את שעריו ומאיימת למעשה לפטר את 300 העובדים. הרקע לסכסוך הוא נסיגה חד צדדית של ההנהלה מדרישות העובדים במסגרת הסכם קיבוצי. העובדים, שקיימו מו"מ לילי עם ההנהלה, דורשים שמלוא המשכורת תחושב לצורך זכויות סוציאליות.הבוקר, ההנהלה והעובדים האשימו זה את זה בפרוץ השביתה. ההנהלה חששה שיחסמו את שערי המפעל והחלה להוציא סחורה במשאיות, העובדים חסמו את השערים - ואז החלה השביתה. מהנהלת המפעל נמסר: "תנאי העבודה במפעל אמיליה קוסמטיקס הם מעולים והעובדים יודעים זאת היטב. ההבנות שהושגו עד כה במשא ומתן היו אמורים לשפרם אפילו יותר. השבתת המפעל היא צעד מיותר, המסכן את קיומו. בדיונים שנערכו אתמול לאורך הלילה הושגה התקדמות משמעותית, והפערים הנותרים גם הם ניתנים לגישור."אנחנו מצרים על בחירת ועד העובדים וההסתדרות לסרב לשוב לעבודה וחוזרים ומתריעים - נקודת האל חזור, שמשמעותה סגירה של המפעל, קרבה".