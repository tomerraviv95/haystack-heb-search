חברי הכנסת יהודה גליק (הליכוד) ושולי מועלם-רפאלי (הבית היהודי) ערכו הבוקר (שלישי) ביקור ראשון בהר הבית, מאז נאסרה כניסת חברי הכנסת למתחם לפני שנה ועשרה חודשים. השניים תיאמו את הביקור עם המשטרה."כל מי שעולה להר בטוב ובכבוד לכל אדם, בין אם הוא יהודי ובין אם לא, מוסיף שלום לעולם", אמר חבר הכנסת גליק עם יציאתו. "מי שמקדם הסתה ושנאה הוא זה שאשם. אני מאוד מקווה שאנשים יידעו ששמו של אלוהים הוא שלום ושהוא רוצה שלום".ח"כ יהודה גליק, הבוקר בהר הבית. צילום: אורי בנקחברת הכנסת מועלם-רפאלי אמרה: "לאחר שנתיים שבהן לא הורשנו לעלות להר הבית, זו הייתה חוויה מרוממת ומרגשת מאוד. אני מקווה מאוד שחברי הכנסת לא יצטרכו לחכות שנתיים, חודשיים או שבועיים לעלייה הבאה אל למקום הקדוש ביותר לעם היהודי. אני בהחלט מצפה לשינוי הזה, שכן גורמי ביטחון בכירים הודיעו שההסתה מתבצעת על ידי ההנהגה הערבית. אני קוראת לכולם לעלות אל ההר בטהרה מתוך ראיית השילוב של הקדושה והריבונות".סמוך לשער המוגרבים, שממנו נכנסו חברי הכנסת להר הבית, קיימו כמה פעילי שלום עכשיו משמרת מחאה והניפו שלט שעליו נכתב "משוגעים, רדו מההר". המפגינים אמרו כי "הר הבית הוא המקום הנפיץ ביותר במזרח התיכון, וחבל שחברי כנסת הופכים אותו לזירה של הפגנות ופרובוקציות".ח"כ מועלם-רפאלי, הבוקר בהר הבית. צילום: עזרא גבאימשטרת ירושלים נערכה היום להפרות סדר, על רקע האישור שניתן לחברי הכנסת לעלות להר הבית. על חברי הכנסת נאסר לשאת נאומים בהר בשל הרגישות, ונקבע כי הביקורים יהיו ללא ליווי של כלי תקשורת.ראש הממשלה, בנימין נתניהו, החליט לאפשר לחברי הכנסת לעלות להר הבית לפני כשבוע, במסגרת פיילוט חדש, המתיר לחברי כנסת לעלות להר הבית יום אחד בשבוע בלבד, בעוד האיסור לעלייה להר לשרים - עדיין תקף. בעקבות זאת, שר החקלאות אורי אריאל מאיים לעתור לבג"ץ נגד ראש הממשלה.