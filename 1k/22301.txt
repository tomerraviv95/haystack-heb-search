הפעילים במחאת הנכים חסמו היום (שני) בשעות הבוקר את התנועה בכבישים המרכזיים באזור גוש דן. בסביבות השעה 9:00 חסמו הפעילים למשך כשעתיים את כביש החוף (כביש 2), בקטע שבין מחלף הסירה למחלף גלילות ויצרו פקקי תנועה ארוכים. לאחר מכן הם חסמו את התנועה במחלף גבעת שמואל (צומת קוקה קולה) בכביש 4. המשטרה הכווינה את הנהגים במהלך חסימת הכביש לדרכים חלופיות. הנכים חוסמים את צומת קוקה קולה בכביש 4, היוםמוועד הפעולה של הנכים, הדורשים להעלות את קצבת הנכום לשכר המינימום, נמסר כי החלטת ראש הממשלה מקדמת את "מתווה שמחון", ותותיר לטענתם למעלה מ-150 אלף נכים עם קצבה שאינה מאפשרת חיים בכבוד."קצה נפשנו מוועדות ומתווים, מהבטחות ריקות מתוכן והצהרות בלי כיסוי ועיכובים של 16 שנה", נמסר בהודעת משותפת של ארגוני הנכים המשתתפים במחאה. הם הודיעו כי ימשיכו במחאה על שיוחלט על העלאת הקצבה בפעימה אחת לכל הזכאים בישראל.פקקים כבדים בכביש החוף, הבוקרבמוקד נוסף של מחאת הנכים, פרצה מהומה במהלך דבריו של שר האוצר משה כחלון בוועידת "כלכליסט". נציגי המאבק יחד נציגי גבעת עמל קטעו את דבריו של השר והפריעו לו להמשיך בנאומו. המוחים הוצאו החוצה על ידי כוחות משטרה. קבוצה נוספת הפגינה מול בית ההסתדרות וקראה ליו"ר ארגון העובדים אבי ניסנקורן לפעול לאימוץ הצמדת קצבת הנכות לשכר המינימום."נתניהו לא ראה נכה אחד": אילן גלאון על המתווה שאימצה הממשלהאתמול הודיע ראש הממשלה בנימין נתניהו בישיבת הממשלה כי גיבש מתווה מוצע לפתרון משבר קבצת הנכות, והוסיף שהוא מתכוון לגבש ביחד עם שר האוצר, משה כחלון, הקלות נוספות שתובאנה לחקיקה.על פי נתניהו, תקציב הנכים יגדל בתוך ארבע שנים בהיקף של ארבעה מיליארד שקלים, וכי הכנסתם של נכים שהוכרו כמי שאינם יכולים לעבוד לא תפחת מ-3,200 שקלים בחודש.עוד התחייב ראש הממשלה כי הכנסתם של נכים המוגדרים קשים לא תפתח מסכום של 4,000 שקלים בחודש, וכי קצבת נכה תקוזז רק מנכים המשתכרים 4,200 שקלים ומעלה בחודש. "כך נעלה את הנכים שנמצאים היום במצוקה הגדולה ביותר מעל לקו העוני", אמר נתניהו.הנכים דורשים זה זמן רב להעלות את הקצבה הנוכחית, שמסתכמת ב-2,432 שקלים בחודש, בהתאם למתווים המוצעים לפיהם תושווה קצבת הנכות לשכר המינימום. לטענתם, הוועדה שמינה נתניהו בראשות פרופסור אבי שמחון נועדה "לתת את הכי מעט שאפשר תוך אפליה קשה בין נכה לנכה".