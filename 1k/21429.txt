אתר ההדלפות "ויקיליקס" פרסם היום (שלישי) מסמכים המוכיחים לדבריו את ההתקרבות בין ישראל לסעודיה בשנים האחרונות. מהמסמכים עולה כי הממשל בריאד ביקש להתקרב לישראל מעבר למישור המודיעיני והביטחוני.על-פי המסמכים, מאמצע שנות התשעים אפשרה סעודיה לחברות שהיה להן קשר עם ישראל, לפעול בתוך הממלכה בתחומים שונים. אחד המברקים, שתוכנם הודלף בימים האחרונים, מלמד על ביקור שעשו לפני כמה שנים עשרות סטודנטים סעודים בשגרירות ישראל בוושינגטון, תחת עיניו הפקוחות של משרד החוץ הסעודי.הדלפות אלו של ויקיליקס מגיעות על-רקע התרבות הדיווחים בחודשים האחרונים בדבר התחממות היחסים בין ישראל לסעודיה.