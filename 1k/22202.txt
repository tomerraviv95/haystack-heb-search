מעריצי הנסיכה דיאנה התאספו היום (חמישי) בשערי בארמון קנזינגטון שבלונדון לציון 20 שנה למותה. עבור רבים מהם, במותה עיצבה מחדש דיאנה את בריטניה ואת משפחת המלוכה. היא מתה בגיל 36 בתאונת דרכים בפריז ב-31 באוגוסט 1997, כשמכונית הלימוזניה שבה נסעה האיצה במטרה להתחמק מצלמי פפראצי והתנגשה בקיר.יום השנה למותה מעורר מחדש את הזיכרונות לאישה שעשתה כותרות בעולם כשנישאה ליורש העצר צ'ארלס בחתונה מפוארת ב-1981, לפני שהתגרשה ממנו ב-1996."אנו עושים זאת כבר 20 שנה", אמר ניק סאריג'ד, שהגיע לחלוק כבוד לדיאנה. "הייתי רגיל לעקוב אחריה כשהיא הייתה חיה. הבית שלי עדיין מהווה מקדש עבורה. היא הייתה פשוט אישה מלבבת. היא הייתה נסיכה, אבל גם אישה רגילה ואכפתית"."אין איש היום, שנולד לפני 20 שנה, ואינו זוכר את הרגע ששמע כי הנסיכה מתה, או את האבל הלאומי שבוטא לאחר מכן", נכתב היום בעיתון הבריטי "סאן". "אנשים צעירים עשויים לתהות מדוע מותה של דיאנה עושה עדיין כותרות, אך העולם בשנת 2017 לא היה אותו הדבר אם היא לא הייתה מי שהייתה".שני בניה של דיאנה, הנסיכים ויליאם והארי, סיפרו בתוכניות תיעודיות ששודרו בשבועות האחרונים על הטראומה שממנה סבלו אחרי מות אמם, ועל תחושת הבלבול והמבוכה שחשו נוכח האבל הלאומי. בטיימס הלונדוני נכתב כי העובדה שהשניים מסוגלים להתבטא בחופשיות על רגשותיהם מעידה על המורשת של דיאנה, שהייתה אחת הראשונות במשפחת המלוכה לעשות כך.עוד נכתב כי "האומץ שלהם להיות פגיעים ולדבר על הנושאים הללו הוא נקודת ציון בשינוי שעברה המשפחה המלכותית, ודוגמה לתפקיד שהמשפחה המלכותית המודרנית יכולה לגלם בחיי הבריטים".הנסיכים הארי וויליאם מתייחדים עם זכר אמם בלונדון, היום (צילום: אי-פי)