המשרד להגנת הסביבה דיווח הבוקר (ראשון) כי כ-200 קילוגרמים של אמוניה דלפו במפעל עוף עוז שבשדרות. בבדיקות שנערכו באזור המפעל, הצמוד למועצה האזורית שער הנגב, לא נמצאו ריכוזי אמוניה בשכונות הסמוכות.כוננים של המשרד להגנת הסביבה ואיגוד ערים הוקפצו אל המפעל בשעות הבוקר כדי לבחון את נסיבות הדליפה. בעקבות המקרה, פונו מהמקום כ-20 מעובדי המפעל. לפי הודעת המשרד, הדליפה אירעה במקטע בודד בתוך המפעל, המחזיק ב-6 טון אמוניה.למקום הוזעק גם צוות של כ-15 כבאים, שנכנסו לשטח המפעל עם מיגון מתאים. בחלוף זמן קצר, הם הודיעו כי האירוע נמצא בשליטה. מהמשרד להגנת הסביבה נמסר בתגובה כי המשרד "יבדוק את דיווחי המפעל, את מהות התקלה והאם יש בכך משום הפרה של תנאי היתר הרעלים - ויפעל בהתאם. כמו כן, המשרד לא יאפשר למפעל חזרה לפעילות רגילה עד אשר יוודא כי תוקנו כל התקלות".