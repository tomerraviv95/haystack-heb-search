בית המשפט המחוזי בתל אביב גזר היום (שלישי) עונש של 18 שנות מאסר על אסף זליג, תושב בת ים, שהורשע באונס ושורה של עבירות מין נוספות אותן ביצע בשלוש נשים בתל אביב. מגזר הדין עולה כי הוא הכיר שתיים מהן היכרות מוקדמת עוד לפני המעשים, ואילו את השלישית תקף במקום מגוריה לאחר שניסה לפנות אליה בפייסבוק.גזר הדין מגולל את מעשיו של זליג בכל אחת משלוש הנשים. במקרה הראשון, שאירע באפריל 2014, הוא אנס אישה שהייתה מיודדת איתו לאחר שהופיע בביתה וביקש "לעודד את רוחה" בעקבות פרידה שעברה. זליג ביצע את המעשה בשעה שבנה של האישה, בן חמש, ישן בחדר הסמוך.פחות משבועיים לאחר מכן, תקף זליג אישה שהתעלמה מפנייתו בפייסבוק. הוא עקב אחריה בשעה שטיילה עם כלבה, נכנס בכוח לדירתה והכה אותה, אך לבסוף ברח מהמקום לאחר שזו הצליחה להדוף אותו ולנעול את הדלת. במקרה השלישי, כמעט שנה לאחר מכן, מתואר כיצד אנס אישה עימה ניהל מערכת יחסים בשעה שבילו ביחד בביתה. כמה ימים לאחר מכן, הוא פגש אותה בבר ואיים לדקור אותה.מלבד מעשי האונס, זליג זוכה ממקרה רביעי בו נאשם כי ארב לאישה נוספת בתל אביב, נכנס אחריה לבניין מגוריה, החל לקלל אותה והכה אותה באופן קשה בפנים. היא הצליחה להיחלץ ממנו בעזרת שכנים ועוברי אורח ששמעו את זעקותיה, וזליג ברח מיד מהמקום.מלבד סעיפי אונס, זליג הורשע גם בעבירות של מעשה סדום, תקיפה ואיומים. בנימוק לגזר הדין שהוטל עליו נאמר כי "שלושת האישומים בהם הורשע מתאפיינים באלימות הבוטה שהפעיל. עוד נטען כי הוא "ניצל את מה שנראה לו כחולשה לביצוע מעשי אונס ברוטליים."מזלה של אחת מהנשים התמזל ועלה בידה להביא את התקיפה לסיום בשלב מוקדם", הוסיפו השופטים. "למרבה הצער, גורלן של שתיים אחרות לא שפר עליהן". מלבד המאסר בפועל, זליג גם יפצה את הנשים בסכום של 125 אלף שקלים וירצה עונש מאסר נוסף על תנאי.