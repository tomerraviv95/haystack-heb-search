"ארצות הברית מדברת עם קוריאה הצפונית, ומשלמת לה דמי סחיטה זה 25 שנה. דיבורים הם לא התשובה!", כך אמר היום (רביעי) נשיא ארצות הברית דונלד טראמפ בציוץ שהעלה לרשת טוויטר.ואולם שר ההגנה של ארצות הברית ג'ים מאטיס הבהיר לאחר מכן כי ארצו אינה שוללת פתרונות דיפלומטיים למשבר עם פיונגיאנג. טראמפ איים אתמול פעם נוספת לתקוף את קוריאה הצפונית בתגובה לשיגור הטיל הבליסטי שחלף מעל יפן. "ביחס לקוריאה הצפונית, כל האופציות על השולחן", נכתב בהודעה רשמית מטעם הבית הלבן. לדברי טראמפ, המשטר בפיונגיאנג משחק באש.הלילה אמר מנהיג קוריאה הצפונית קים ג'ונג און כי השיגור הוא "צעד ראשון בפעולה צבאית של צבא העם הקוריאני באוקיינוס השקט והקדמה משמעותית לריסון גואם". האו"ם גינה הלילה את וכינה אותו "שערורייתי". הארגון דרש מפיונגיאנג לעצור את תוכנית הנשק שלה, אך לא איים בסנקציות חדשות נגד המדינה המבודדת.אתמול בלילה קוריאה הצפונית ביצעה ניסוי טילים נוסף, שבו טיל בליסטי שוגר אל האוקיינוס השקט, ממזרח ליפן. על פי גורמים בסיאול, הטיל הגיע לגובה של 550 קילומטרים וטס למרחק של כ-2,700 קילומטרים. מדובר בפעם הראשונה זה כשמונה שנים, שבה טיל ששיגרה קוריאה הצפונית חולף מעל יפן, שתושביה התבקשו להיכנס למרחבים מוגנים.