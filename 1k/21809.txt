נהג הסעות של מרכז יום לקשיש בהרצליה נעצר בסוף השבוע שעבר בחשד לאונס, לאחר שאחת הקשישות התלוננה כי אנס אותה בשתי הזדמנויות שונות ברכב ההסעה. לכאן 11 נודע כי לפני כשנה הוגשה נגד נהג המרכז, המופעל על ידי עיריית הרצליה, תלונה בגין הטרדה מינית בתחנה אחרת באזור השרון, והתיק עומד ותלוי נגדו ללא החלטה. הנהג מכחיש את המיוחס לו.המשטרה עימתה בין החשוד למתלוננת, לאחריו שוחרר הנהג לביתו בתנאים מגבילים. התיק אמור לעבור לפרקליטות מחוז תל אביב בימים הקרובים. ממשטרת ישראל נמסר בתגובה: "עם קבלת התלונה שעניינה חשד לביצוע עבירת מין, נפתחה חקירה במשטרה אשר עודנה מתנהלת בימים אלו. בימים הקרובים התיק יועבר לעיון והחלטת הפרקליטות".מעיריית הרצליה נמסר בתגובה: "מרגע היוודע החשד נגד הנהג פעלו הגורמים המקצועיים על פי הנוהל. בשלב זה, היות והנושא תחת חקירת משטרה, מנועה העירייה מלומר יותר מכך".