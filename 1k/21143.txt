ראש הממשלה בנימין נתניהו הורה הבוקר (ראשון) להכין הצעת חוק ממשלתית לסגירת משרדי רשת אל ג'זירה בישראל. זאת לאחר שבסוף השבוע שעבר הודיע כי יפעל נגד רשת הטלוויזיה שלדבריו "לא מפסיקה להתסיס לאלימות סביב הר הבית''.בישיבת שרי הליכוד הסגורה הנחה נתניהו את שר התקשורת איוב קרא להגיש לכנסת הצעת חוק לסגירת התחנה. מדובר בהצעת חוק ממשלתית שתונח על שולחן הכנסת עוד במהלך הפגרה הנוכחית. ההצעה האמורה לקבוע קריטריונים כללים לסגירה, אך כאלה שיותאמו לתחנת אל ג'זירה.כמו כן, ייתכן שבהמשך תתווסף הצעת חוק פרטית שתוגש על ידי יו"ר הקואליצה ח"כ דוד ביטן, זאת כדי לזרז את התהליך ובעיקר כדי לעקוף את המגבלות של הייעוץ המשפטי.