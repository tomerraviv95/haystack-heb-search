כוחות הביטחון חיסלו הלילה (ראשון) את המחבל הפלסטיני שביצע בשבת שני פיגועי ירי באזור רמאללה. המחבל, עאמר אחמד חליל בן 34, נורה למוות מירי לוחמי ימ"מ וכחות צה"ל בנבי סאלח שם התגורר.על פי הודעת המשטרה, חליל נורה לאחר ששלף נשק מאולתר שהיה ברשותו לעבר כוחות שהגיעו לעצור אותו בשעות הלילה בנבי סאלח. עוד נמסר בהודעה כי אדם נוסף שהיה ביחד איתו נעצר.המחבל שנורה למוות עמד מאחורי שני פיגועי הירי שאירעו אתמול. בראשון מביניהם הוא ירה לעבר רכב באזור עטרת ובפעם השניה פגע בפילבוקס צבאי סמוך לנבי סאלח.הנשק ששלף המחבל לעבר כוחות הביטחון הלילה בנבי סאלח (צילום: דוברות המשטרה)