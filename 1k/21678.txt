תחנת הרכבת ברחובות נסגרה הבוקר (רביעי) זמנית עקב התרעה על חפץ חשוד. בעקבות זאת הופסקה תנועת הרכבות שעוברות בתחנה וחודשה כעבור שעה קלה. בית משפט השלום בראשון לציון הוציא צו איסור פרסום גורף על פרטי החקירה, שהוסר כעבור כמה שעות.מאבטחים של רכבת ישראל זיהו בשיקוף התיקים חפץ הנראה חשוד שהועבר על ידי תייר בריטי ממוצא פקיסטני. לטענתם, התייר סירב לפרט אם ארז לבד ומה מכיל התיק. בתגובה לכך הם הזעיקו כוחות משטרה וחבלנים, שעצרו את החשוד ובדקו את התיק מחשש כי מדובר במטען חבלה. החבלנים בדקו את הכבודה ושללו את החשד למטען.התחנה פונתה מנוסעים ותנועת הרכבות אליה וממנה הופסקה. כעבור שעה קלה התחנה חזרה לפעילות הדרגתית וחודשה תנועת הרכבות בתחנה. 