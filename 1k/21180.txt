ביום חמישי הקרוב יוגשו כתבי אישום נגד שני חשודים באונס נערה הלוקה בשכלה בהרצליה. השבוע נערך עימות בין החשודים לבין הנערה, שהטיחה בהם האשמות קשות. בין השאר טענה, כי השניים גררו אותה בכוח אל חוף אכדיה וביצעו בה את המעשים המיוחסים להם. בין חומרי החקירה המצויים בידי המשטרה, ישנן התכתבויות בין הנערה לחשודים.לפני כשבועיים התייצבה הנערה בת ה-16 בתחנת המשטרה, וסיפרה כי עברה מעשי אונס קבוצתיים בכמה מקרים. על פי החשד, שתי חברותיה של הנערה תיווכו בינה לבין החשודים באונס ובזמן המעשה צפו במתרחש ולא עשו דבר. שתי הצעירות חשודות בקשירת קשר לביצוע פשע, הן נחקרו ושוחררו לבתיהן.