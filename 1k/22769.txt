"כולם כולל כולם תמכו במה שאמרת" – כך נשמע חוקר מח"ש אומר לקצינת המשטרה שהתלוננה נגד מפקד יחידת להב 433, ניצב רוני ריטמן, על הטרדה מינית. ההקלטה נחשפה הבוקר (ראשון) בתכנית "סדר יום" עם קרן נויבך בכאן רשת ב'. האזינו:בשיחה, הדגיש נציג מח"ש בפני הקצינה כי במחלקה מביעים אמון מלא בגרסתה, שאומתה על ידי החוקרים. "כולם כולל כולם תמכו במה שאמרת", ציין עוד והוסיף: "מה שאמרת - תיאור העובדות אחד לאחד. איך סחבת את זה על הגב כל השנים? את אמיצה".המתלוננת פנתה לאחרונה לראש מח"ש, בעקבות תצהיר שאותו הגיש המפכ"ל, רוני אלשיך, לבג"ץ ובו הסבר מדוע הושאר ריטמן בתפקידו למרות התלונה. עורך דינה, חי בר-אל, דורש ממח"ש להבהיר מדוע אלשיך טען בתצהיר כי השאלות בבדיקת הפוליגרף שנערכו למתלוננת נוסחו על ידה וכי מח"ש אינה עומדת מאחורי השאלות.בנוסף, עורך הדין ביקש להסביר מדוע בדיקת הפוליגרף המדוברת לא הועברה למשטרה כחלק מחומר החקירה בפרשה. המפכ"ל, מצדו, טען כי לאחר שחומר החקירה נגלה בפניו, כולל בדיקת פוליגרף פרטית שערך ריטמן בעצמו – גרסתו של ריטמן נמצאה אמינה יותר.מהמשטרה נמסר בתגובה: "כפי שציינו פעמים רבות בעבר, תיק התלונה כנגד ניצב ריטמן הועבר לפרקליטות וליועץ המשפטי לממשלה, שקבע כי אין מקום לפתוח בהליך פלילי, תוך שצוינה בפניית היועמ״ש למפכ"ל הבעייתיות במסכת הראיות והדגשת ההתיישנות המשמעתית."בהתאם, ההחלטה נמסרה לשיקול דעתו של המפכ״ל, האם לנקוט צעד פיקודי כלשהו וכיצד. מפאת כבודה של המתלוננת לא נפרט מעבר לכך, אולם נציין כי חזרה על אותם הנתונים והטענות, פעם אחר פעם ע״י בא כוחה, איננה הופכת אותם לאמת".