"שיפרנו את המוכנות לאתגרי העתיד, תוך מימוש תפיסת השילוביות הבין זרועית ובחינת היכולות בהיבטי המודיעין, האש ולבסוף התמרון" - כך אמר היום (חמישי) מפקד פיקוד הצפון, אלוף יואל סטריק, עם סיומו של תרגיל הגיס "אור הדגן". התרגיל, על שם אלוף במיל' מאיר דגן, הוא הגדול ביותר שנערך בצה"ל זה 19 שנה וכלל היערכות למלחמה בחיזבאללה.הרמטכ"ל, רב אלוף גדי איזנקוט ואלף פיקוד צפון, יואל סטריק, במהלך התרגיל. צילומים: דובר צה"להתרגיל נמשך עשרה ימים, בהשתתפות עשרות אלפי אנשי מילואים ובמהלכו תרגלו כוחות צה"ל מאמצים משותפים של כוחות היבשה, האוויר והים. מטרת התרגיל הייתה לשפר את כשירות פיקוד הצפון, הגיס הצפוני ואוגדותיו למלחמה - בדגש על חזית לבנון. התרגיל דימה מלחמה וכלל יכולות הגנה, מהלומות אש, מודיעין ותמרון במספר גזרות במקביל ולאורך זמן רב - תוך יכולת לבצע שינוי משימה. במהלך התרגיל תורגל המטה הכללי במשך יומיים במגוון תרחישים רב-זירתיים.תרגול משותף במהלך התרגילכוחות חיל האוויר תרגלו במהלכו מגוון תרחישי תקיפה והגנה. חיל הים תרגל תקיפות מטרות חוף, סיוע בתמרון כוחות היבשה, סיכול פעילות עוינת וכן הגנה על נכסים אסטרטגיים של ישראל. במקביל, תרגל פיקוד העורף את מימוש התוכנית להעברת תושבים מקו העימות.חיילים במהלך התרגיל, שכלל עשרות אלפי חיילי מילואיםמדובר צה"ל נמסר כי פיקוד הצפון והגיס הצפוני מודים לתושבי הצפון על האירוח ועל שיתוף הפעולה המלא. במקרה ובמהלך התרגיל הושארו פסולת או ציוד, מבקשים בצה"ל לדווח על כך בטלפון 04-6979011.