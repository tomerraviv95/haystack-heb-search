גבר כבן 30 נפצע בצהריים (שישי) באורח קשה בתאונת דרכים שאירעה בכביש 60, סמוך למעבר מיתר. בתאונה נפצעה גם אישה באורח קל, ושניהם פונו לקבלת טיפול בבית החולים סורוקה בבאר שבע.התאונה התרחשה סמוך לשעה 12:15 בכביש 60 לכיוון טנא. מבדיקה המשטרה עולה כי הרכב התהפך והתדרדר לתוך תעלה. צוות מגן דוד אדום שהוזעק לזירת התאונה העניק לנהג ולאישה שישבה לצדו טיפול ראשוני במקום ופינה אותם לבית החולים.מוקדם יותר היום, נפצע ילד באורח קל עד בינוני כתוצאה מפגיעת מכונית בשעה שרכב על קורקינט ברחוב רוטשילד בראשון לציון. הוא פונה לקבלת טיפול רפואי בבית החולים.זירת התאונה בכביש 60 (צילום: דוברות מד"א)