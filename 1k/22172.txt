הפרקליטות צפויה להגיש מחר (חמישי) כתב אישום נגד זוג מראשון לציון שנעצרו באחרונה בחשד לביצוע 12 שודים בסניפי בנק ודואר באזור המרכז, בהם גנבו חצי מיליון שקלים. החשוד, בן 26, נעצר לפני על ידי שוטר לפני כשלושה שבועות לאחר ששדד בנק בחולון. בחקירתו התברר כי הוא מעורב בשודים נוספים שהיו בחודשים האחרונים בראשון לציון, בחולון, בבאר יעקב וביבנה. במשטרה אומרים כי בהמשך התברר כי בת זוגו של הצעיר, בת 20, ביצעה פעולות הכנה לפני כל שוד שכללו כניסה מקדימה לסניף ובדיקת האבטחה בו. לפי המשטרה, החשודה אף צילמה את הסניפים השונים ומסרה את הצילומים לבן זוגה לקראת השוד.במשטרה אמרו כי החקירה כללה שימוש באמצעים מיוחדים ופעולות מורכבות. בחקירה עלה כי השניים נהגו להתכתב במסרונים לפני השודים ואחריהם, בהם נכתב למשל "תאחלי לי בהצלחה", "אני בדרך הביתה טודו בום" ו"מצלמות".לדברי המשטרה, שני החשודים קשרו עצמם בחקירה למעשים, ומחר יוגש נגדם כתב אישום בבית המשפט המחוזי בתל אביב ובקשה להארכת מעצרם עד תום ההליכים.