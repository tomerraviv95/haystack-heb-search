משרד החינוך יערוך פיילוט בתוכנית חינוך מיני חדשה, במסגרתה ישולב תוכן בנושאי חינוך מיני בכל השיעורים הנלמדים, ולא רק במסגרת שעת כישורי חיים, כך נודע ל"כאן". הפיילוט יחל משנת הלימודים הקרובה בארבע ערים: באר שבע, קריית מלאכי, אור יהודה ופתח תקווה – וייתכן שגם ביישוב ערבי נוסף. הוא יימשך במשך שלוש שנים שאחריהן יערך מחקר שיקבע האם להרחיב אותה.כך למשל לפי התוכנית, בשיעורי ספרות ידונו על נשים בזנות בעקבות יצירות ספרותיות, ואילו בשיעורי מדעים ילמדו התלמידים על חינוך מיני בפן הפיוזיולוגי. במשרד החינוך מתכננים להיעזר בגורמים חיצוניים לצורך התוכנית, בהם שוטרים שיסבירו על עבירות מין או נציגים מהקהילה הגאה שישתפו בסיפורם האישי. גם ההורים יעברו הדרכות על מיניות והתבגרות הילד.