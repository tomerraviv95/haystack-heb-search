תינוק שנולד במחלקת היולדות בבית החולים סורוקה מת היום (שלישי), כיממה לאחר לידה תקינה - כך נמסר מהמוסד הרפואי. בהודעה שפרסם בית החולים נמסר כי התינוק לא גילה סימנים חריגים, וכי נבדקת הסיבה שהובילה למותו. בהודעת בית החולים נמסר כי כ-30 שעות לאחר הלידה, שהייתה במועד ועברה באופן תקין, הבחינה אמו של התינוק כי הוא נמצא במצוקה והזעיקה מיד את הרופאים במחלקה. למרות מאמצי החייאה שנמשכו כ-40 דקות, מותו של התינוק נקבע בסופו של דבר. בית החולים דיווח על מותו של התינוק למשרד הבריאות, כנהוג במקרים מסוג זה.