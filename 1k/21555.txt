פלסטיני נעצר היום (ראשון) בירושלים בחשד שהיה בדרכו לבצע פיגוע, בעקבות התרעה מודיעינית שהתקבלה לגביו. על פי הודעת מגן דוד אדום, האיש נורה באזור הירך ונפצע בינוני לפני שנעצר.המעצר אירע בסביבות השעה 16:30 אחר הצהריים. כוחות משטרה ומג"ב עצרו את החשוד בשכונת בית צפאפא בבירה. מאחר שנפגע מירי, הוא פונה לקבלת טיפול בבית החולים שערי צדק מיד לאחר מעצרו.אתמול נפצע גבר כבן 31 באורח קל בכתפו בפיגוע דקירה שהתרחש סמוך לתחנת הרכב הקלה של שער שכם בירושלים. הפצוע פונה מהמקום על ידי מגן דוד אדום לבית החולים הדסה הר הצופים.חקירה ראשונית של הפיגוע העלתה כי מחבלת חמושה בסכין התקרבה אל האיש בשעה שעמד בהצטלבות הרחובות דרך בר לב וסולטאן סולימאן. היא דקרה אותו ופגעה בו בכתפו. המחבלת נוטרלה ונעצרה במהירות על ידי כוחות הביטחון שהגיעו למקום. 