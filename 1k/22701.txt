הפרקליטות הגישה הבוקר (חמישי) כתב אישום לבית המשפט המחוזי מרכז נגד שבעה עבריינים, ובהם עמוס לביא מרחובות העומד בראש ארגון פשע, שהופללו על ידי אנטון רומן שנרצח בעת שהופעל כסוכן משטרה.מכתב האישום עולה כי הנאשמים לקחו חלק בתכנון שלושה מעשי רצח שסוכלו, ובהשגת כלי הנשק לצורך הוצאתם לפועל. את הרצח הראשון תכננו הנאשמים לבצע כשהם מחופשים לשוטרים, ולצורך כך הם העבירו לאנטון רומן שקית ובה מדי משטרה - אך באותו ערב נעצר מתכנן הרצח.לפי כתב האישום, לאחר המעצר הוחלט לחסל אדם אחר ונעשו הכנות לקראת הרצח. למרות זאת שבוע לאחר מכן הוחלט להחליף את היעד פעם נוספת. בסופו של דבר הוחלט לבטל את החיסול עקב קשיים טכניים, ורומן החזיר את המדים וכלי הנשק שקיבל, ואלה הוחבאו סמוך לביתו של עמוס לביא.רומן, בן 43 במותו, היה עבריין שגויס על ידי המשטרה כסוכן בארגון פשע. הוא פעל במשך חמישה חודשים, במהלכם ביצע יותר מ-40 משימות עבור המשטרה, עד שנורה למוות על ידי עבריינים. הוא הביא למעצרם של 12 חברים בארגון בחודש שעבר, וסיכל כמה ניסיונות רצח, אירועי ירי והפעלת מטען רב עוצמה בלובי של בניין רב קומות באשדוד.השבוע הותר לפרסום כי המפכ"ל רוני אלשיך תחקר את האירוע באותו הלילה באופן אישי, ובמשך שעות ארוכות. לאחר התחקיר נזף אלשיך בצוות השוטרים שליווה את רומן והיה אמון על ביטחונו של הסו