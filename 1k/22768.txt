צה"ל יפסיק למכור סיגריות לחיילים ברשת שק"ם ב-56 בסיסים פתוחים מתוך 250 נקודות מכירה. ההחלטה, שהתקבלה במסגרת עבודה מטה שנעשתה בחיל הרפואה בשיתוף עם אגף כוח אדם, תיושם החל מ-1 בנובמבר. בנוסף לכך, ייאסר על מפקדים לעשן מול חייליהם.לפי הנתונים בצה"ל, נכון לשנת החולפת, 15% מהמתגייסות ורבע מהמתגייסים מעשנים. כמו כן, שכיחות המעשנים עולה ב-40% מתחילת השירות הצבאי.מטרת מהלך זה היא להתמקד במניעה ראשונית וליצור סביבה המעודדת אוויר נקי והימנעות מעישון, בין היתר על ידי הפסקת מכירת סיגריות ברשת כוורת. בשלב הראשון תופסק המכירה ביחידות הפתוחות ובשלב הבא ביחידות הכשרה וביחידות נוספות.המהלך נועד גם למנוע חשיפה לעישון. כך, לפי הנתונים בצה"ל, יותר מ-80% מהחיילים מדווחים על חשיפה לעשן סיגריות במהלך שירותם, ולכן קיימת חשיבות לצמצום העישון מיד שנייה. "לשם כך יעודכנו פקודות מטכ"ל כך שיוגדרו אזורים בלעדיים שבהם יהיה ניתן לעשן, על מנת שכל יתר השטחים יהיו נקיים מעשן סיגריות. החלטה זו מהווה חלק מתהליך ובעתיד יבוצעו צעדים נוספים בנושא מניעת העישון בקרב חיילים".