כלי תקשורת בלבנון מדווחים היום (שבת) על חילופי אש בין חיזבאללה לאנשי דאעש בגבול בין סוריה ללבנון. זאת שעות ספורות לאחר שמפקד צבא לבנון, ג'וזף עוון, הכריז כי הצבא פתח במתקפה נגד מובלעת של דאעש בגבול עם סוריה, בצפון מזרח המדינה.בד בבד, חיזבאללה וצבא סוריה הכריזו יחדיו על מתקפה נגד ארגון המדינה האסלאמית מן הצד הסורי של הגבול. מקור ביטחון אמר כי הכוחות משני הצדדים תוקפים עמדות של דאעש בטילים, בארטילריה ובאש מסוקים. ערוץ אל-מיאדין הלבנוני אף מדווח כי אנשי דאעש מסגירים את עצמם לכוחות חיזבאללה.