צעיר בשנות ה-20 לחייו נפצע הבוקר (רביעי) קשה, לאחר שניסה לשדוד בנק בזכרון יעקב. הוא נורה על ידי שוטר שהיה במקום, ופונה לקבלת טיפול בבית החולים הלל יפה שבחדרה.על פי החשד, הצעיר נכנס לסניף של בנק דיסקונט ברחוב הדגן, כשהוא חמוש בסכין, וזמן קצר לאחר מכן נמלט מהמקום. המשטרה פתחה בסריקות אחריו, ולאחר שאותר על ידי אחד השוטרים, החשוד איים עליו בסכין. השוטר ירה בו בפלג גופו העליון, וכאמור פצע אותו קשה.