מלך ירדן, עבדאללה יגיע לביקור ברמאללה ביום שני הקרוב, כחמש שנים אחרי ביקורו האחרון שם, וייפגש עם ראש הרשות הפלסטינית אבו מאזן. כך פורסם אתמול (חמישי) בכלי תקשורת ערביים ופלסטיניים.עבדאללה ואבו מאזן צפויים לדון בהתפתחויות בתהליך השלום ובהשלכות האירועים האחרונים בהר הבית. על פי הדיווח בעיתון אל-קודס, הפגישה נועדה להגביר את רמת התיאום בין הצדדים, לאחר שבמהלך המשבר במסגד אל-אקצא התגלעו ביניהם מחלוקות על הדרך שבה צריך לנהל את המשבר.ירדן משלמת את המשכורות של אנשי הווקף – האחראים על ניהול מתחם הר הבית. בשבוע שעבר, הודיעו בירדן כי ביוזמתו של המלך עבדאללה, יקבל כל אחד מעובדי הווקף בירושלים מענק בסך 300 דינר (כ-1,500 ₪) בעקבות התנהלותם במשבר הר הבית. ירדן גם תתרום מיליון דולר למוזיאון האיסלאמי במסגד אל-אקצא.