היועץ המשפטי לממשלה, אביחי מנדלבליט, הורה לפתוח בחקירה נגד בכירי בנק לאומי לשעבר, גליה מאור, איתן רף וצבי איצקוביץ' - כך פורסם לראשונה הערב (שישי) בחדשות השבוע. זאת בעקבות חקירת פרשת הונאה גדולה של שלטונות המס בארצות הברית.בעבר שילם בנק לאומי סכום של 400 מיליון דולר באמצעות חברות הביטוח שלו, תמורת סיום התביעות בחו"ל נגד הבנק ועובדיו. ההמלצה לפתוח בחקירה נגד היו"ר לשעבר, איתן רף, המנכ"לית לשעבר, גליה מאור, וראש חטיבה בבנק לשעבר, צבי איצקוביץ', התקבלה לפני מספר שבועות ומתנהלת במקביל בישראל ובחוץ לארץ. להחלטה קדמה ועדת בדיקה בפרקליטות שהובילה להמלצתה של פרקליטת מיסוי וכלכלה בתל אביב, ליאת בן ארי, לפתוח בחקירה פלילית.ממשרד המשפטים נמסר בתגובה: "אנחנו לא מוכנים בעת הזו להתבטא בעניין פעילות רשויות החקירה בנושא הזה".