שני ההרוגים בפיגוע, שאירע הבוקר (שישי) בהר הבית בירושלים, הם שוטרי משטרת ישראל - כך עדכן בצהריים המפכ"ל רוני אלשיך, בתדרוך לעיתונאים בסמוך לזירת הפיגוע. "זה בוקר קשה למשטרת ישראל", אמר אלשיך.ההרוגים הם רס"מ האיל סתאוי, בן 30 תושב מג'אר, ורס"מ כמיל שנאן, בן 22 תושב כפר חורפיש. סתאוי התגייס למשטרה בשנת 2012, אחרי שירות סדיר במשמר הגבול. הוא הותיר אחריו אישה, ילד בן שלושה שבועות, הורים ושלושה אחים. שנאן, בנו של ח"כ לשעבר ממפלגת העבודה שכיב שנאן, התגייס למשטרה לפני שבעה חודשים. הוא הותיר אחריו הורים, אח ושלוש אחיות.רס״מ האיל סתאוי (מימין) ורס״מ כמיל שנאן, ההרוגים בפיגוע הבוקר בעקבות הפיגוע, הר הבית נסגר היום לכניסת מתפללים, ותפילות יום השישי בוטלו. "אנחנו צריכים לסרוק את כל ההר להבטיח שאין אמצעי לחימה נוספים. ניקח את הזמן ונעשה זאת בצורה יסודית", הבהיר המפכ"ל.מוקדם יותר דיבר השר לביטחון הפנים, גלעד ארדן, שכינה את האירוע "חסר תקדים". לדבריו, "אנחנו חווים הסתה מתמשכת ושקרים על הכוונות של ישראל כלפי הר הבית. אין ולא הייתה כוונה לשנות את הסטטוס קוו. שמרנו ונמשיך לשמור הסטטוס קוו. כל סידורי האבטחה יצטרכו להיבחן באופן מעמיק. עד שלא נהיה רגועים, אי אפשר יהיה לחזור ולפתוח את ההר כאילו לא קרה כלום".מפקד מחוז ירושלים, ניצב יורם הלוי והשר לביטחון הפנים גלעד ארדן, היום בהר הביתשלושת המחבלים שביצעו את הפיגוע הם ערבים ישראלים – תושבי אום אל-פחם, בני אותה משפחה בעיר. המחבלים הם מוחמד אחמד מוחמד ג'בארין, בן 29; מוחמד חאמד עבד אללטיף ג'בארין, בן 19; ומוחמד אחמד מפדל ג'בארין, בן 19. לשלושה לא היה רקע ביטחוני קודם.מחקירת המשטרה עולה, כי שלושת המחבלים הגיעו בשעה 7:00 סמוך לשער האריות, כשהם חמושים ברובי קרל גוסטב, אקדח וסכינים - וירו לעבר כוח משטרה שהיה במקום. שלושת המחבלים נורו ונהרגו – אחד מהם בעודו מנסה להימלט אל המסגד.תיעוד דרמטי - מחבל קם מהקרקע מתחיל לברוח יורים בו, בתוך הר הבית