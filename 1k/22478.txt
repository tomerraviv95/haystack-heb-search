חייל צה"ל נפצע היום (שישי) באורח קשה כתוצאה מהתפוצצות רימון במהלך אימון בבסיס בדרום הארץ. החייל פונה לקבלת טיפול רפואי בבית החולים סורוקה והועבר לחדר ניתוח. המשטרה הצבאית פתחה בחקירת נסיבות האירוע.מפקד זרוע היבשה, אלוף קובי ברק, הנחה על הקמת צוות מומחים בראשות ראש תורת חי״ר וצנחנים בזרוע היבשה, אלוף-משנה שוקי ריבק, לבדיקת נסיבות המקרה. כמו כן, הוחלט על הפסקת השימוש ברימונים במהלך אימונים, עד לסיום התחקיר הראשוני.