מאות חרדים הפגינו אחר הצהריים (ראשון) בכיכר השבת בירושלים נגד מעצר נכדו של אדמו"ר שלא התייצב בלשכת הגיוס. המפגינים חסמו לתנועה את הכיכר ורחובות סמוכים, ולדברי המשטרה כמה מהם תקפו שוטרים. תשעה בני אדם נעצרו בחשד להתפרעות. עם זאת, המשטרה הודיעה כי תחקור טענות שלפיהן שוטרים הפעילו אלימות נגד מפגינים שלא לצורך.הארוע החל בהפגנה מתוכננת של חרדים בכיכר השבת תחת הכותרת "לעצור בעד מגפת השמד", ובמחאה על מעצר נכדו של אדמו"ר חסידות תולדות אברהם יצחק שלא התייצב בלשכת הגיוס. טרם ההפגנה פעלו בחסידותמול חברי כנסת כדי למנוע את מעצר הנכד, אולם לשווא.במהלך האירוע, הלכו כמה מן המפגינים הלכו אל רחוב שרי ישראל וחסמו אותו לתנועה במשך כשעתיים. המפגינים סירבו להתפנות מהמקום והמשטרה השתמשה בתגובה בפרשים ובזרנוקי מים.כמה חרדים טענו כי השוטרים הפעילו כוח שלא לצורך, בעוד שבמשטרה אמרו כי מפגינים קיללו ואף תקפו שוטרים. כמה מפגינים ושבעה שוטרים נפצעו באורח קל. ההפגנה פוזרה לבסוף בהוראת האדמו"ר עצמו.צילום: א. כהן, קבוצת מחאות החרדים הקיצונייםבמשטרה אמרו כי מדובר ב"הפרת סדר אלימה במיוחד שהתרחשה בירושלים על ידי מאות חרדים שהתפרעו, חסמו צומת רחובות מרכזי בגופם, תקפו שוטרים והפרו את הסדר הציבורי באזור. חלק מהמתפרעים אף ידו אבנים וחפצים אחרים לעבר השוטרים. במהלך ההתפרעויות הללו נפצעו שבעה שוטרים ונזקקו לטיפול רפואי". עוד נמסר כי המשטרה כי "נאלצה להשתמש באמצעים לפיזור הפרות סדר ולעצור לחקירה תשעה מתפרעים, תוך ניסיון למנוע את המשך ההפגנה האלימה והבלתי חוקית ואת חסימת הצירים."כבכל אירוע מסוג זה, תיבדק גם התנהלות השוטרים במקום לאור המצב בשטח, הסיכון לכוחות ובהתאם לנורמות ההתנהגות המצופות משוטר בעת אכיפת החוק ושימוש בכוח בדגש על אחד האירועים שלכאורה נראה מהסרטון שהופץ ברשת, כאילו הופעל כוח שלא לצורך אכיפה". 