 שריפה שפרצה סמוך לכניסה לחולון גרמה אחר הצהריים (שלישי) לעומסי תנועה כבדים בנתיבי איילון. האש הובילה תחילה לסגירתם של שניים מתוך ארבעה נתיבים במחלף קוממיות לכיוון דרום, בשיאן של שעות העומס בדרכים.עם השגת השליטה על האש החלה המשטרה לפתוח בהדרגה את הנתיבים החסומים, ולאחר יותר משעה התחדשה התנועה באופן מלא. לא דווח על נפגעים או נזק בעקבות האש.בשעות האחרונות משתוללת שריפה גם באזור הסמוך לקיבוץ עמיר שבאצבע הגליל. בעקבות העשן הסמיך המיתמר במקום, נסגר לתנועה קטע מכביש 9779, הסמוך לקיבוץ, בשני הכיוונים. צוותים של מכבי האש פועלים כדי להשתלט על האש, וגם שם התבקשו נהגים להשתמש בדרכים אחרות. שעה קלה לאחר שפרצה הושגה שליטה על האש.