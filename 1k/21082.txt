אחרי דרמה לילית (שישי) הסנאט נכשל בניסיונו לבטל את תכנית הבריאות של הנשיא הקודם ברק אובמה, המכונה "אובמה-קר". החקיקה הרפובליקנית נפלה על חודו של קול אחד.מי שהכשיל את הרפובליקנים הוא הסנאטור ג'ון מק'קיין שהצביע נגד. לו היה מצביע בעד ביטול רפורמת הבריאות של אובמה, היה מצב של שוויון בקולות ואז סגן הנשיא מייק פנס היה מעניק את הרוב הנדרש. שני סנאטורים רפובליקנים נוספים הצביעו נגד החלפת ה"אובמה-קר".נשיא ארצות הברית דונלד טראמפ צייץ הבוקר בחשבון הטוויטר שלו: "שלושה רפובליקנים ו-48 דמוקרטים אכזבו את האמריקנים". מיץ' מקונל, מנהיג סיעת הרוב הרפובליקני אמר לאחר ההצבעה כי זה רגע מאכזב והודה: "הגיע הזמן לעבור הלאה".חוק הגנת החולה וטיפול בר השגה, ה"אובמה-קר", נועד להגדיל את מספר האנשים שיהיו מבוטחים בריאותית בארצות הברית. החוק אושר בבית הנבחרים במרץ 2010. אובמה הגדיר את החוק כהישג הפוליטי הכי גדול שלו.