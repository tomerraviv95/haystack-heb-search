חברת חיפה כימיקלים שלחה היום (שני) מכתב התראה לפני נקיטת הליכים משפטיים נגד ראש עיריית חיפה, יונה יהב, עקב דברים שאמר בראיון ל"כאן ב'" הבוקר. לטענת החברה, הדברים שאמר בריאיון לתכנית סדר יום עם קרן נויבך, ולפיהם החברה עושה כל מאמץ לעקוף פסק דין של בית המשפט העליון ולהמשיך להשתמש במכל האמוניה, לא היו ולא נבראו - והם הוצאת דיבה.בראיון הבוקר אמר יהב לקרן נויבך כי "ההנהלה מסרבת לעמוד במחויבויות של פסק הדין שלהעליון ואני מצר על כך מאוד. הם עושים כל מעשה אפשרי כדי לעקוף את פסק הדין שהוא מאוד ברור. הוא אומר מה אסור לעשות, הוא סגר את המכל. דרך אגב המכל עדיין לא מרוקן טוטאלית, יש שם עדיין 400 טון אמוניה שיכולים להיות מרוקנים, והוא קבע מועד לרוקן את זה".אתה יודע למה הם לא מרוקנים את המכל עד תום?כי הם רוצים להמשיך להשתמש במכל הזה. הם רוצים שהמצב יחזור להיות לקדמותו והוא לא יחזור להיות קדמותו.אתה חושב שאחרי הכול, אחרי האמירות המאוד ברורות של בית המשפט אתה חושב שהם עדיין מקווים להפעיל את המכל?אני לא חושב, אני יודע. וזאת הסיבה שהם היום הולכים עליי אישי, על ראשי.במכתב טוענים עורכי הדין של החברה, בין השאר, כי דבריו של יהב "הדברים שנאמרו הם שקרים גסים ונועדו לפגוע בשמה הטוב של החברה", נכתב. בחיפה כימיקלים דורשים מראש עיריית חיפה להתנצל ולהבהיר את דבריו.