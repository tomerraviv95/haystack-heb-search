לפחות 13 בני אדם נהרגו הערב (חמישי) בפיגוע דריסה בלב ברצלונה שבספרד. המשטרה המקומית דיווחה כי רכב מסחרי התנגש בעוצמה בעשרות בני אדם בכיכר קטלוניה, ואישרה כי מדובר באירוע טרור. בפיגוע נפצעו 56 בני אדם, מתוכם עשרה במצב קשה מאוד.תחילה דיווחו כלי תקשורת בספרד כי שני מחבלים התבצרו לאחר הפיגוע בתוך מסעדה סמוכה, וכי משטרת קטלוניה מנהלת איתם משא ומתן. כמה שעות לאחר מכן נטען כי אחד מהמחבלים נהרג בחילופי אש עם המשטרה, וכי מחבל אחר - דריס אוקאביר - ששכר את כלי הרכב ששימשו לפיגוע, נעצר.זירת פיגוע הדריסה בברצלונה (צילום: איי אף פי)בעקבות האירוע, ביקשו כוחות החירום בברצלונה לסגור את כל תחנות המטרו והרכבת הסמוכות לשדרות לה רמבלה, שם התרחש הפיגוע. בנוסף, כוחות הביטחון ביקשו מכל המוסדות היהודיים בעיר לסגור את שעריהם והגבירה את האבטחה סביבם.עדי ראייה לפיגוע סיפרו כי "המצב מתוח מאוד. כל החנויות שסובבות את מקום הפיגוע פונו לחלוטין מאנשים".זירת פיגוע הדריסה בברצלונה (צילום: איי אף פי)ראש ממשלת ספרד, מריאנו ראחוי, הודיע כי הוא נמצא בקשר עם כוחות הביטחון כדי להתעדכן בפרטי הפיגוע. "העדיפות הראשונה היא להעניק טיפול לפצועים", צייץ ראחוי בדף הטוויטר שלו.