על אף שמספר ימי הלימודים בישראל גבוה מהמקובל בעולם, התלמידים בארץ מקבלים ציונים נמוכים יותר מתלמידים שלומדים פחות שעות. כך עולה מדוח של מוסד "שורש", מוסד חברתי-כלכלי, שרואה הבוקר (רביעי) אור.  הדוח נכתב על ידי פרופסור דן בן-דוד ומתמקד השנה בחינוך בישראל והשפעתו הכלכלית-חברתית.בניגוד למצב המקובל במדינות אחרות שבהן לומדים חמישה ימים בשבוע, נכתב בדוח, בארץ לומדים שישה ימים - מהגבוה בעולם. ישראל גם מספקת יותר שעות הוראה בשנת הלימודים ממרבית המדינות המפותחות.התלמידים במדינות אחרות משיגים ציונים גבוהים יותר במקצועות הליבה. כך, לדוגמה, בפינלנד מלמדים 30% פחות שעות מבישראל, אך הישגי התלמידים שם גבוהים ב-11%. באיטליה מלמדים 17% פחות שעות, ולמרות זאת האיטלקים מקבלים ציונים גבוהים ב-3%.נתון נוסף שעולה מהדוח הוא שהתלמידים החלשים בישראל, הם החלשים ביותר בעולם המפותח, ואילו התלמידים החזקים ביותר נמצאים בשליש התחתון.