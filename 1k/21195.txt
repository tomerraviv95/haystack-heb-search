תאמר חוג'יראת, בן 27, וקארין סמנודי, בת 25, הואשמו היום (שלישי) ברצח שכנם יורי בוגומזוב, בן 56, לפני כשלושה שבועות בחיפה. בית המשפט המחוזי בעיר נעתר לבקשת הפרקליטות להאריך את מעצרם של השניים עד תום ההליכים המשפטיים נגדם.על פי כתב האישום, בני הזוג היו שכנים של בוגומזוב, והם שדדו ממנו שטר של 50 שקלים ו-23 שקלים במטבעות. המשיבים, אשר לא עבדו לפרנסתם, עלו לדירתו של בוגומזוב כשבוע לפני הרצח, ודרשו ממנו כסף. הוא משך 2,000 שקלים מחשבון הבנק שלו והעביר להם חלק מהכסף. שבוע אחר כך, ביום הרצח, עלו השניים לדירתו ודרשו ממנו בשנית לתת להם כסף. לאחר שסירב, שלף הרוצח סכין, הצמיד אותה לצוואר של הקורבן ודרש ממנו את כרטיס האשראי שלו.הקורבן הראה לשניים היכן נמצא הכרטיס, וסמנודי יצאה מהדירה על מנת להוציא באמצעותו כסף. בשלב זה דקר הרוצח את בוגומזוב וגרם למותו. לאחר מכן סמנודי שבה לדירה והשניים חיפשו כסף בחפציו. הם איתרו את השטר של 50 השקלים ומטבעות בסך 23 שקלים, ונטלו אותם. אחר כם הציתו את את הדירה על מנת להעלים ראיות.