נשיא ארצות הברית, דונלד טראמפ, הגיב בצהריים (ראשון) לראשונה לניסוי הגרעיני שביצעה קוריאה הצפונית והזהיר כי פיונגיאנג מסכנת את ארצו. "המילים והפעולות שלהם יוצרות סביבה עוינת ומסוכנת כלפי ארצות הברית", צייץ טראמפ בחשבון הטוויטר שלו.South Korea is finding, as I have told them, that their talk of appeasement with North Korea will not work, they only understand one thing!"קוריאה הצפונית היא מדינה סוררת", הוסיף טראמפ בסדרת ציוצים בנושא, "היא הפכה לאיום עצום ולמבוכה עבור סין, שמנסה לסייע אך נושאת מעט מאוד הצלחה". עוד כתב הנשיא האמריקני: "קוריאה הדרומית מגלה, כפי שאני אמרתי להם, שדיבורי הפייסנות עם קוריאה הצפונית לא יועילו. הם מבינים רק דבר אחד!". הנשיא האמריקני נשאל על-ידי כתב של רשת "פוקס" אם ארצות הברית עשויה לתקוף את קוריאה הצפונית וענה בתגובה "אנחנו נראה".שר האוצר של ארצות הברית, סטיב מנוצ'ין, הודיע כי ארצו כבר מגבשת חבילת סנקציות חדשה שעלולה להגיע עד כדי הפסקה מוחלטת של כל סוגי הסחר עם קוריאה הצפונית. בראיון לרשת פוקס ניוז, הוא הודיע כי יבקש מטראמפ לשקול ברצינות לבצע מהלך שכזה. "אם מדינות רוצות לעשות עסקים עם ארצות הברית - ברור שהן תפעלנה ביחד עם בנות בריתנו כדי לנתק את קוריאה הצפונית מבחינה כלכלית", אמר מנוצ'ין.מוקדם יותר הודיעה וושינגטון כי היועץ לביטחון לאומי של ארצות הברית, הרברט מקמאסטר, שוחח עם מקבילו ביפן והבטיח לו כי ארצו מחויבת בתוקף להגנה על יפן, כולל באמצעות הרתעה גרעינית אמריקנית. היועץ לביטחון לאומי של קוריאה הדרומית, צ'אנג אוי-יאנג, אמר כי בוושינגטון ובסיאול דנים בשאלת הצבת נכסים צבאיים אסטרטגיים של ארצות הברית בחצי האי הקוריאני.גם בקוריאה הדרומית הגיבו בתקיפות לניסוי של השכנה מצפון, אותו כינו "מתריס". בסיאול קראו הבוקר למועצת הביטחון של האו"ם להטיל עיצומים נוספים נגד משטרו של קים ג'ונג און ולהגיב באמצעים החזקים ביותר העומדים לרשותה כדי "לבודד לגמרי" את הדיקטטורה המסוגרת.קנצלרית גרמניה, אנגלה מרקל, ונשיא צרפת, עמנואל מקרון, הצטרפו אף הם בצהריים לגינוי הניסוי של קוריאה הצפונית. בהודעת ממשלת גרמניה נמסר כי השניים שוחחו בטלפון והסכימו ביניהם כי "הפרובוקציה האחרונה מטעם השלטון בפיונגיאנג הגיעה לרף חדש". הם קראו שלא להסתפק רק במועצת הביטחון של האו"ם ולהעניש את המדינה גם במסגרת האיחוד האירופי.בבוקר אישרה קוריאה הצפונית כי ביצעה בהצלחה ניסוי גרעיני בפצצת מימן. בהודעה בערוץ הטלוויזיה הרשמי של הדיקטטורה המבודדת נמסר כי המדינה מסוגלת להרכיב את פצצת המימן על ראשי נפץ של טילים בין-יבשתיים. כתוצאה מהניסוי, הורגשה רעידת אדמה בעוצמה של 6.3 במחוז קילז'וף באזור הממוקם בסמוך למתחם אתר ניסויים גרעיניים בשם פונג-רי. עוצמת הפיצוץ עמדה על כ-120 קילו טון, פי שמונה מעוצמתה של "ילד קטן" - פצצת האטום שהוטלה על הירושימה ב-1945.פיונגיאנג הגדירה את הניסוי "הצלחה מלאה". לטענת קוריאה הצפונית, מדובר בשלב נוסף ומשמעותי בדרך להשלמת תכנית הנשק הגרעיני של המדינה. זו הניסוי הגרעיני השישי שעורכת קוריאה הצפונית, שהוביל לרעש בעוצמה של פי עשרה מהניסוי האחרון, שנערך בספטמבר 2016. 