קוריאה הצפונית ממשיכה לקבל נתח נכבד מתשומת הלב האמריקנית. סגן יו"ר המטות המשולבים, פול סלבה, התייחס היום (שלישי) לניסוי הטילים שביצעה פיונגיאנג ביום העצמאות האמריקני - 4 ביולי. "לקוריאה הצפונית אין את יכולת הדיוק הנדרשת כדי לפגוע בארצות הברית", אמר סלבה.בתחילת החודש ביצעה הדיקטטורה המבודדת ניסוי בשיגור טיל בליסטי. מקוריאה הצפונית נמסר כי השיגור בוצע בהצלחה וכי הטיל יכול לפגוע בכל נקודה בעולם. הניסוי הרגיז מאוד את נשיא ארה"ב דונלד טראמפ, שלעג למנהיג הקוריאני קים ג'ונג און, וצייץ בחשבון הטוויטר שלו: "אין לו משהו יותר טוב לעשות?".מספר ימים לאחר הניסוי של קוריאה הצפונית, ערכו מפציצים מחיל האוויר האמריקני אימון באש חיה בקוריאה הדרומית ביחד עם הצבא המקומי ועם צבא יפן. מטוסי הקרב של המדינות תרגלו השמדה של משגר טילים בליסטיים ומתקנים תת קרקעיים.