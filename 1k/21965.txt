קוריאה הצפונית, אחת המדינות המסוגרות בעולם, מקדמת בפעם הראשונה ביקור תיירים מרוסיה אצלה. המדינה העניקה רישיון לפתיחת סוכנות נסיעות ראשונה במוסקבה שם מבטיחים למבקרים כי הביקור "בטוח יותר מהליכת ערב בלונדון".סוכנות הנסיעות מציעה סיורים מאורגנים ליחידים או לקבוצות של עד 10 משתתפים, "כדי להראות למטיילים את הצדדים הרבים שבחיי המדינה הסגורה מכולן". בסוכנות מבהירים כי על התיירים "להיבדק" לפני צאתם, וכי מדריך שיתלווה אליהם בכל עת יפקח אחר "התנהגות נאותה ויבטיח את ביטחונם". למתעניינים מובהר כי צילום מתקנים צבאיים אסור, וכי שיחות ממושכות עם מקומיים "לא מומלצות".מדריכת תיירים בקוריאה הצפונית. על המבקרים "להיבדק" לפני הגעתם למדינה (צילום: אי-פי)קוריאה הצפונית ערכה שני ניסויים גרעיניים ושיגרה עשרות טילים מאז השנה שעברה – וספגה סנקציות חדשות מצד האו"ם שפוגעות בכלכלתה. ואולם באחרונה גבר מאוד המתח בין קוריאה הצפונית וארה"ב לאחר ניסויים שביצעה פיונגיאנג בשיגור שני טילים בין יבשתיים.מחירו של הסיור היקר ביותר שמציעה סוכנות הנסיעות, שיימשך 15 ימים ומבטיח "חשיפה מלאה לתרבות של קוריאה הצפונית", הוא 118 אלף רובל (כ-7,000 שקלים). הטיול כולל ביקורים בחווה, מפעל מים מינרלים, מקדש בודהיסטי, סיורים בהרים והכרת המטבח המקומי. החבילה כוללת הצעה לביקור בכמה מוזיאונים המוקדשים למנהיגה הראשון של המדינה, קים-איל סונג. לתיירים המבקשים ביקור קליל יותר מוצע ביקור בחוף הים, מופע כלי טיס ואף פסטיבל בירה.לא ברור עד כמה יהיו פופולריים הביקורים במדינה מצד הרוסים, שפיתחו אהדה לטיולים באירופה ובאתרי נופש בטורקיה ובתאילנד.