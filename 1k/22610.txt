לוחם משמר הגבול איבד הבוקר (שלישי) את נשקו - רובה מסוג אם-16 - בפעילות מבצעית באזור מחסום קלנדיה. מחקירה ראשונית של המקרה עולה כי הלוחם הניח את כלי הנשק על מכסה מנוע של ג'יפ. בשלב מסוים הרובה נפל, ונגנב כנראה על ידי פלסטיני. לפני כשלושה חודשים נגנבו 33 רובי אם-16 מבסיס שדה תימן שבנגב. בבסיס הבחינו בגניבה רק יומיים מאוחר יותר, מפני שהחשודים דאגו לנעול את הנשקייה במנעולים דומים לאלה שהיו על הדלת לפני הפריצה.כבר בתחילת החקירה עלה כי בפרשה מעורבים קבלני צבע שעבדו בשיפוצים בבסיס. לאחר מכן התברר, כי הפריצה לבסיס תוכננה היטב, ובסיומה עשרות כלי הנשק הוסעו מהמקום ברכב. שישה בני אדם נעצרו בחשד שמכרו את הרובים לארגוני פשע בכמיליון שקלים.בעקבות המקרה הרמטכ"ל גדי איזנקוט נזף נזיפה פיקודית במפקד חטיבת גבעתי בזמן הגניבה, אלוף-משנה ירון פינקלמן, בסגנו. מלבדם ננזפו עוד שלושה קציני מטה על ידי מפקד פיקוד הדרום ומפקד אוגדה 163. קצין בדרגת רס"ן ונגד בדרגת רב-סמל מתקדם הודחו מתפקידם.איזנקוט הגדיר את הגניבה "אירוע חמור מאוד". דובר צה"ל, תת אלוף רונן מנליס, אמר כי "האנשים שהיו אחראים על שגרת יחידת מחסני החירום לא פעולה בנורמה הנדרשת. כך גם קציני המטה והקצינים הבכירים בחטיבת גבעתי, שהיו צריכים לוודא את הדברים בצורה טובה יותר