יום קטלני באתרי הבנייה: שלושה פועלים נהרגו מהבוקר בשלוש תאונות בנייה שונות בנהריה, בראש העין ובמחלף חוף השרון.התאונה הראשונה התרחשה הבוקר כשפועל, כבן 50, נדרס למוות על ידי כלי כבד במהלך עבודות במחלף חוף השרון. מתחקיר ראשוני עולה כי הפועל עסק בהכוונת רכב שנסע לאחור.מאוחר יותר דווח על נפילתו של פועל, כבן 40, מבניין באתר בנייה ת.ע.ן עבודות עפר בראש העין. מפקח עבודה שהגיע למקום הטיל צו סגירה ל-48 שעות על האתר.בשעות הצהריים דווח על קריסת פיגום באתר בנייה ברחוב סילבר בנהריה וכתוצאה מכך נהרג פועל, בן 25, ואחר, בן 29, נפצע באורח קשה. פועל נוסף שהיה על הקרקע נפצע באורח קל משברי הפיגומים.לפי נתונים שפורסמו בסדרת הכתבות "מרוסקים" ששודרה בכאן 11, בישראל נהרגים כ-50 פועלים בשנה, פי 2.5 מהמדינות המפותחות. כמו כן, 18 פקחים אחראים על 13 אלף אתרי בנייה.