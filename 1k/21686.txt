נשיא ארצות הברית, דונלד טראמפ, שיבח היום (רביעי) את ההחלטה של שליט קוריאה הצפונית, קים ג'ונג און, שלא לתקוף את האי גואם, שנמצא תחת חסות אמריקנית ובשטחו בסיסים של צבא ארצות הברית."קים ג'ונג און מקוריאה הצפונית קיבל החלטה מאוד חכמה ומושכלת", צייץ טראמפ. "האלטרנטיבה הייתה קטסטרופית ובלתי מתקבלת".Kim Jong Un of North Korea made a very wise and well reasoned decision. The alternative would have been both catastrophic and unacceptable!בגרמניה הביעו סיפוק מההקלה במתח בין ארצות הברית לקוריאה הצפונית. הקנצלרית מרקל אמרה שתעשה כל שביכולה כדי להגיע לפתרון בדרכי שלום במשבר עם פיונגיאנג. שר החוץ גבריאל אמר כי ללחץ שסין הפעילה על קוריאה הצפונית הייתה השפעה טובה, שהובילה להשהיית התוכנית לתקיפת גואם מצד קים ג'ונג און. גבריאל הוסיף שגם לשר ההגנה האמריקני, רקס טילרסון, היתה תרומה משמעותית להרגעת הרוחות.בשבוע שעבר שיגר טראמפ איום חריג ואמר כי "מוטב לקוריאה הצפונית שלא לאיים עוד עלינו. הם ייתקלו באש ובזעם שהעולם לא ראה מעודו". האיום בא בתגובה לדיווחים לפיהם פיונגיאנג הצליחה למזער ראש נפץ גרעיני להרכבה על טיל. יומיים לאחר האיום של טראמפ הגיעה התגובה מקוריאה הצפונית שאמרה כי תשלים במהרה תכנית לשיגור ארבעה טילים לטווח בינוני שינחתו כ-30 קילומטרים ליד האי גואם. קצין בכיר בצבא קוריאה הצפונית הבטיח כי הצבא ישלים את התוכנית עד אמצע אוגוסט, והטילים יהיו מוכנים לשיגור כאשר המנהיג קים ג'ונג און יורה על כך.בתחילת החודש הטילה מועצת הביטחון של האו"ם חבילת סנקציות חדשה על קוריאה הצפונית. הסנקציות באו בעקבות שני שיגורים של טילים בין-יבשתיים שביצעה המדינה המבודדת. הסנקציות, שאושרו במועצה פה אחד, צפויות לקצץ את הייצוא של פיונגיאנג בהיקף של כשליש. ההפסד נאמד בכשלושה מיליארד דולרים בשנה.

