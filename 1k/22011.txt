תינוקת בת שנה מתה היום (שבת) בבית החולים סורוקה בבאר שבע. לדברי הוריה, סולם נפל עליה בחוות סוסים באזור שגב שלום שבנגב. המשטרה פתחה בחקירה.התינוקת הובאה למרפאה בשגב שלום כשמצבה אנוש. חובש רפואת חירום במד"א יאסר אבו רגילה סיפר: "סמוך לבניין המרפאה שהייתה סגורה ראיתי את הפעוטה מחוסרת הכרה, ללא דופק וללא נשימה. סיפרו לי שהיא נפצעה בזמן ששיחקה סמוך לאורוות הסוסים. מיד התחלתי להעניק לה טיפול רפואי ולבצע בה פעולות החייאה והיא פונתה בניידת טיפול נמרץ של מד"א תוך כדי המשך טיפול רפואי לסורוקה".הוריה של התינוקת עברו תשאול ראשוני אחרי המקרה, וחוקר וטכנאי זיהוי פלילי נשלחו אל בית החולים כדי כחלק מהחקירת המקרה.