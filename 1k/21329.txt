משרד החינוך הודיע היום (שבת) כי יסיר בתחילת השבוע מאתר האינטרנט של המשרד מערך שיעור שעסק בערכיו של אופק בוכריס, קצין צה"ל שהורשע בעבירות מין. זאת לאחר שהורים רבים הביעו את זעמם במהלך סוף השבוע ברשתות החברתיות על קיומו של מערך השיעור באתר.באתר של מינהל חברה ונוער במשרד החינוך הוצגה דמותו של בוכריס כקצין לוחם בעל ערכים ומודל לחיקוי. המערך נכתב לתלמידי חטיבות הביניים בשנת 2006 אך טרם הוסר מהאתר. ממשרד החינוך נמסר ל"כאן" כי מדובר במערך שיעור ישן שלא ירד מהאתר בטעות, וכי לאחר שהעניין הוסב לתשומת ליבם - הם יסירו את המערך מהאתר.