ראש ארגון הפשיעה אסי אבוטבול שהואשם היום (שלישי) ברצח עורך דינו יורם חכם ב-2008 וארתור רוזן לפני 18 שנה, מוסר את גרסתו מהכלא, אבוטבול מאשר את קיום הסכסוך עם פרקליטו אך מכחיש כל מעורבות ברצח. "יש בן אדם שלא כועס על העורך דין שלו ולא רב איתו לא מפטר אותו? כמעט כולם".הראיון המלא מהכלא:על פי המידע המודיעיני, אבוטבול הזמין את חכם לארוחת "סולחה" בבית אמו בנתניה, מה שזכה לכינוי "הסעודה האחרונה". זמן קצר אחר כך התפוצץ המטען ברכבו שלחכם בתל אביב. אבוטבול בגרסתו טוען שאין שום קשר בין שני האירועים ולטענתו מדובר ב"שטויות". אבוטבול טוען כי לחכם היו עניינים לא פתורים שאינם קשורים אליו: "הבן אדם הזה היה מקורב להרבה אנשים והיה מעורב עם הרבה דברים".אבוטבול טוען כי נענש בחומרה לאור העובדה שחכם נרצח בעיצומו של המשפט שניהל, והשופטת שמסרה עדות בעניין הושפעה לכאורה מהחשד שריחף מעל ראשו, וגזרה עליו עונש לא מידתי. "האם שופטת, בזמן שהיא מנהלת תיק יכולה להשות לעצמה תוך כדי התיק לתת עדות על המקרה עצמו ואז להרשיע אותי? זה היה הזוי".הבוקר הגישה הפרקליטות לבית המשפט המחוזי מרכז כתב אישום נגד אבוטבול בגין רצח חכם וכן בגין רצח ארתור רוזן ב-1999. זאת לאחר שביום חמישי האחרון הודיעה המשטרה כי פענחה את שני מקרי הרצח.זירת הפיצוץ בת"א שבו נהרג עו"ד יורם חכם. צילום: פלאש 90עו"ד חכם נרצח בפיצוץ מטען חבלה שהוצמד לכלי רכבו בתל אביב ב-11 ביוני 2008. המשטרה התקשתה לפצח את התיק במשך שנים. במאי האחרון חלה התפתחות משמעותית בחקירה, לאחר שהמשטרה הצליחה להפעיל סוכן סמוי בתא המאסר של אבוטבול, הנושא בעונש מאסר של 18 שנה, והוא נעצר. מאז הוארך מעצרו כמה פעמים.עו"ד חכם ייצג את אבוטבול, שהואשם אז בניהול ארגון פשיעה ובעבירות נוספות, ושהה במעצר עד תום ההליכים בכלא רימונים. במרץ 2008 סבר אבוטבול כי חכם ויתר על חקירה של עד תביעה במשפטו, ועל כן פיטר אותו בשיחת טלפון מהכלא. לאחר שיישרו את ההדורים ביניהם, חזר חכם לייצג את אבוטבול.עם זאת, על פי כתב האישום, החליט אבוטבול לרצוח את חכם, מכיוון שלא היה מרוצה מעבודתו, בין היתר מכך שלא הצליח להגיע להסדר טיעון מול הפרקליטות. בכתב האישום מצוין כי אבוטבול הזמין את הרצח באמצעות מסרים מהכלא.עו״ד אבי כהן, סנגורו של אבוטבול, אמר כי מרשו מכחיש את הטענות. "מהכתוב עולה שרצח עו״ד חכם לא פוענח, ולפי המדינה עצמה לא הועמדו האנשים שביצעו את הרצח. הנאשם לא רק עומד על חפותו, אלא גם ביקש ביצוע בדיקת פוליגרף".