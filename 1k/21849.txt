הדורס חוסל, ראש התא נהרג: משטרת קטלוניה הודיעה הערב (שני) כי יונס אבו יעקוב, החשוד בפיגוע הדריסה בברצלונה בשבוע שעבר, הוא האיש שנורה למוות היום בעיירה סובירטס ממערב לברצלונה. לפי דיווחים, הוא נשא על גופו חגורת נפץ, וקרא "אללה אכבר" בטרם נורה.המחבל אבו-יעקוב נראה במצלמות האבטחה בברצלונהמוקדם יותר היום אמר האחראי על ענייני הפנים בממשל הקטלוני, יואקים פורן, כי אבו-יעקוב, יליד מרוקו בן 22, הוא המחבל שנהג ברכב המסחרי וביצע את פיגוע הדריסה בלב ברצלונה. החיפושים אחריו, שהחלו מיד לאחר הפיגוע הורחבו לכל מדינות אירופה, מחשש שהוא הצליח לעבור את הגבול.איש ביטחון סמוך לזירה בה חוסל אבו יעקוב, היום. צילום: אי-פיבנוסף, אישרה המשטרה כי האימאם עבד אל באקי א-סתי, שנחשב כמי שעמד בראש תא הטרור בספרד נהרג בפיצוץ שאירע לפני הפיגוע בדירת המסתור של החולייה בעיירה אלקנר. בין הריסות הפיצוץ נמצאו שתי גופות, ואחת מהן זוהתה כגופתו של א-סתי. בדירה נמצאו עשרות בלוני גז וחומר נפץ מסוג TATP. במשטרת קטלוניה מעריכים כי הפיצוץ התרחש בשל "תאונת עבודה" של החולייה, שתכננה לפוצץ משאיות תופת במספר מוקדים מרכזיים בברצלונה, בהם קתדרלת "סגרדה פמיליה" המפורסמת. הריסות דירת המסתור שבה אותרה גופתו של א-סתי. צילום: אי-פיבמשטרה הקטלונית מעריכים כי א-סתי בן ה-45, שהיה קשור למתכנני הפיגועים ברכבת במדריד ב-2004, עמד בראש תא הטרור והיה אחראי ל"רדיקליזציה" של הצעירים ממוצא מרוקני שהיו חברים בו. הוא התגורר כמו מרבית חברי התא בעיירה ריפול במחוז ז'ירונה בקטלוניה, ובתקופה האחרונה נעלם לאחר שהודיע כי בכוונתו לחזור למרוקו. היום עלה ל-15 מניין ההרוגים במתקפת הטרור בברצלונה ביום חמישי האחרון. זאת, לאחר שבאחד מבתי החולים באזור מת מפצעיו גבר שנמצא דקור בתוך רכב לא רחוק מזירת הפיגוע. החוקרים מעריכים כי הרכב שימש את המחבלים במנוסה מהמקום.