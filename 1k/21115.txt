על אף הסרת גלאי המתכות והיענות לכל דרישותיהם של הפלסטינים בשבוע שעבר, הפלסטינים מסרבים להחזיר את המצב לקדמותו. נציג אש"ף בוושינגטון, השגריר חוסאם זומלוט אומר היום (ראשון) בראיון ל-BBC בערבית, שהשעיית המגעים עם ישראל תישאר בעינה עד לכינוס הבא של ההנהגה הפלסטינית, בו תיעשה הערכת מצב מחודשת.זומלוט הוסיף כי המגעים לא יתחדשו עד שכל הקשר ייבחן מחדש: "מבחינתנו זה לא רק ירושלים ואל-אקצא שהם קו אדום, יש גם את הכיבוש וההתנחלויות ואנו רוצים להגדיר את הקשר עם הכיבוש הזה". השגריר הזהיר את ישראל שאם לא תפגין נכונות לסיים את הכיבוש ולהתקדם לעבר שלום, הפלסטינים ישקלו מחדש כל דבר.שר החוץ הפלסטיני ריאד אל-מאלכי הודיע היום כי הוגשה פניה לבית הדין הבין-לאומי בהאג בסוגיית ההתנחלויות והם ממתינים לפגישה עם התובעת הכללית של בית הדין. לדבריו, התובעת הכללית הסכימה לקצר את החופשה בה היא נמצאת כרגע לצורך הפגישה.תגובת ישראל לא אחרה לבוא. בירושלים איימו על הרשות הפלסטינית בהפסקת העברת כספי המיסים שהיא אוספת בעבור הרשות אם לא תחזור בה מהשעיית המגעים. כך על פי מקור פלסטיני שהתראיין לעיתון הפלסטיני אל-איאם. האיש הוסיף כי ישראל הודיעה לרשות שהיא תפסיק את המגעים גם מצידה לרבות כל הקשור לסוגיות הומניטריות. עוד נכתב בדיווח כי השעיית המגעים עם ישראל לא חלה על חוסיין א-שייח', הממונה על העניינים האזרחיים ברשות ובסוגיות הומניטריות.אבו מאזן סרב להיפגש איתו. ג'ייסון גרינבלט (צילום: יונתן זינדל, פלאש 90)בתוך כך, העיתון אל-ערבי אל-ג'דיד חשף הבוקר כי יו"ר הרשות הפלסטינית מחמוד עבאס סרב להיפגש עם השליח האמריקני ג'ייסון גרינבלט בשבוע שעבר ברמאללה, לאחר שגרינבלט איים שהקונגרס עלול לדון ב-24 החלטות הקשורות לפלסטינים. אבו מאזן השיב לשליח גרינבלט: "מה אתם עוד מסוגלים לעשות מעבר להפסקת הסיוע? האם תכריזו מלחמה נגדנו?".