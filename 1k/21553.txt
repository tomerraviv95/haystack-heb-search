קרלה דל פונטה, חברה בנציבות האו"ם החוקרת את המלחמה בסוריה, אמרה היום (ראשון) כי יש די ראיות הקושרות את הנשיא בשאר אסד לביצוע פשעי מלחמה. דל פונטה התפטרה לפני ארבעה ימים מהוועדה החוקרת את פשעי המלחמה בסוריה בטענה שזו "אינה מגיעה לאף מסקנה ואינה עושה עבודתה נכונה". עם זאת, היא לא ציינה מתי תפרוש מתפקידה.דל פונטה, שהייתה התובעת במשפטים על פשעי מלחמה ברואנדה ויוגוסלביה, אמרה בראיון לעיתון זונטאגסצייטונג השוויצרי כי היא משוכנעת שיש די ראיות להעמיד גם את נשיא סוריה לדין. "כן, אני משוכנעת בדבר", אמרה והוסיפה: זוהי הסיבה שהמצב מתסכל כל כך: עבודת ההכנה נעשתה, אך למרות זאת אין תובע ואין בית דין".ממשלת סוריה עצמה דוחה דיווחים שאספה הנציבות על ביצוע פשעי מלחמה. דל פונטה, לשעבר התובעת הכללית בשווייץ, הצטרפה לגוף החוקר ב-2012, שמתעד מקרים כמו התקפות כימיות, טבח היזידים בעיראק, הפצצות שיירות סיוע ועוד. "במשך שש שנים הנציבות ערכה חקירות", אמרה דל פונטה. "עכשיו על התובע להמשיך את העבודה ולהביא פושעי מלחמה בפני בית דין מיוחד - אבל זה בדיוק מה שרוסיה מונעת בהצבעות הווטו של במועצת הביטחון".במקביל, פעילים סורים לזכויות אדם דיווחו כי מאז חודש יוני  נהרגו 946 בני אדם וכאלף נפצעו במערכה לכיבוש העיר א-רקה מידי ארגון המדינה האיסלאמית (דאעש). במקום נמשכים קרבות עזים בין אנשי הארגון לבין כוחות סוריה הדמוקרטית של האופוזיציה הסורית. כ-30 אלף אזרחים עדיין מכותרים בתוך א-רקה.