הירדנים ממשיכים למתוח ביקורת על ישראל בשל התנהלותה בפרשת מאבטח השגרירות בעמאן, שירה והרג שני אזרחים. היום (חמישי) כינס המלך עבדאללה ישיבה בהשתתפות שרי הממשלה ובכירי מערכת הביטחון בירדן. במהלך הישיבה אמר המלך כי ראש הממשלה, בנימין נתניהו, חייב להתנהל באחריות ולנקוט בצעדים משפטיים שיבטיחו את העמדתו לדין של המאבטח על מנת שהצדק יושג.לדבריו, נתניהו גוזר "קופון פוליטי" ממעשה הרצח. בהמשך מתח המלך ביקורת קשה על התנהלותה של ישראל, אותה כינה "פרובוקטיבית". הוא טען שההתנהלות תורמת לזעזוע הביטחון ומזינה את הקיצוניות באזור. "האופן שבו ישראל תטפל בעניין השגרירות ישפיע באופן ישיר על אופי היחסים בין שתי המדינות", אמר המלך. בהמשך היום עבדאללה ביקר עבדאללה בסוכת האבלים של מוחמד אל-ג'וואוודה, הצעיר שנהרג בתקרית בביתו של מאבטח השגרירות.אמש התראיין שר החוץ הירדני, איימן ספדי, לרשת סקיי בערבית. ספדי ביקר בחריפות את ראש הממשלה, נתניהו, בנוגע לחיבוק שהעניק למאבטח ואמר כי ישראל פעלה באופן מביש. "ההתייחסות לאיש האבטחה כאל אסיר ששוחרר היא התנהלות בלתי מקובלת ויש לגנותה".