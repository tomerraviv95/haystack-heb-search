הקבינט המדיני ביטחוני החליט אמש (רביעי) להקפיא את הערב תוכנית הבנייה בקלקיליה. בתום הדיון נמסר כי בעוד עשרה ימים ידון הקבינט ב"מדיניות כוללת של אכיפת הבנייה ותוכניות מתאר לבנייה בשטחי C, שהעיר קלקיליה כלולה בהם".עוד נמסר כי במהלך הימים האלו "תקיים המועצה לביטחון לאומי יחד עם משרד הביטחון העמקות לשרים על פרטי 'תוכנית קלקיליה'", אולם היא תקודם. הקבינט הנחה את היועמ"ש לגבש עמדה בעניין סמכויות הריבונות ביו"ש בין הממשלה לבין הצבא.תוכנית הבנייה בקלקיליה אשר עוררה סערה בחודש האחרון כוללת אישור לבנייתן של כ-6,0000 יחידות דיור ממזרח ומצפון לעיר, בשטחי C.אתמול התייחס שר הביטחון אביגדור ליברמן במהלך סיור בשומרון לתכנית הבנייה, ואמר: "התכנית זכתה לגיבוי מוחלט של הדרג המדיני. זו התוכנית האופטימלית, שקודם כל משפרת דרמטית את הביטחון ביהודה ושומרון". ליברמן תקף בחריפות את המתנגדים לתכנית וטען כי מדובר ב"ויכוח בין ימין אחראי וימין רציני, לבין ימין משיחי ופופוליסטי"."קלקיליה כלואה בתוך גדר ביטחון", הסביר ליברמן, "אנחנו מדברים על בנייה בשטח פלסטיני פרטי, שאף יהודי לא מגיע אליו. ביקשתי לבדוק עם אוגדת איו"ש מתי בפעם האחרונה רגל של יהודי דרכה במקום, ולא הצליחו לאתר". הוא הוסיף: "אנחנו מדברים על 6,100 יחידות דיור במקסימום, כשאלף כבר בנויות. וכל התוכנית הזו אמורה להתממש בשלבים, עד שנת 2035. אנחנו מדברים על 300-400 יחידות דיור בשנה, זה כל הסיפור. ולכן אני מציע שאנחנו באמת נדבר על העובדות ונהיה קשובים למציאות ולא רק לסיסמאות".מנגד, השר להגנת הסביבה וחבר הקבינט זאב אלקין תקף הבוקר את ליברמן ואת התוכנית, ואמר כי "אין סיכוי שהיא תאושר בקבינט הנוכחי". אלקין, שהתראיין לתוכנית "הבוקר הזה" בכאן ב', הוסיף כי "ראש הממשלה מעולם לא תמך בה וליברמן במיעוט זעיר". 