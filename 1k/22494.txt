מספר ההרוגים ברעידת האדמה במקסיקו עלה היום (שבת) ל-64, לאחר שדווח על שלושה הרוגים נוספים בגבול הדרומי במדינת צ'יאפס, שרוב תושביה הם אינדיאנים. יותר מ-1,000 בתים נהרסו בצ'יאפס וכ-5,000 בתים ניזוקו.אמש פקדה את מקסיקו רעידת אדמה חזקה בעוצמה של 8.1 דרגות, הרעידה . מבנים רבים התמוטטו. בשל הרעידה פונו תושבים רבים מבתיהם מחשש לצונאמי. התרעת צונאמי פורסמה במקסיקו, בגואטמלה, באל סלבדור, בקוסטה-ריקה, בניקרגואה, בפנמה, בהונדורס, באקוודור, בניו זילנד, באנטרקטיקה ואף בחופיה המזרחיים לש הפיליפינים – מרחק של כ-14 אלף ק"מ ממוקד הרעש.מוקד הרעש היה 123 ק"מ מדרום לעיר פיחיפאן שליד הגבול עם גואטמלה, בעומק של 33 ק"מ. מספר רעשי משנה הורגשו לאחר מכן, אולם בעוצמה של כ-4 דרגות. תושבים בבירה מקסיקו סיטי נמלטו מבתיהם, ואזעקות נשמעו ברחבי העיר. מספר שכונות נותקו מחשמל.נשיא מקסיקו, אנריקה פנה ניאטו, אמר כי זו רעידת האדמה החזקה ביותר שפקדה את ארצו במאה השנים האחרונות. פנה ניאטו הזהיר את התושבים כי עליהם לבדוק את בתיהם טרם ישובו אליהם מחשש לקריסתם.