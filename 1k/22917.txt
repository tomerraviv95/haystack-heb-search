כלי תקשורת ערביים דיווחו כי מטוסים של חיל האוויר תקפו לפנות בוקר (שישי) מחסן נשק סמוך לנמל התעופה של דמשק. לפי דיווח בעיתון "אל-ערבי אל-ג'דיד", מדובר במחסן המשמש את המשטר הסורי ואת חיזבאללה לאחסון של נשק וציוד צבאי נוסף. זוהי התקיפה הרביעית בשנה האחרונה המיוחסת לישראל.בדיווח נטען כי מעט אחרי חצות, שיגר מטוס של חיל האוויר טיל בודד לעבר המחסן מהמרחב האווירי של לבנון. עדי ראייה שצוטטו בדיווח טענו כי התקיפה הובילה לסדרה של פיצוצי משנה, שלדבריהם "הרעידו את האזור", ובמקום פרצה אש גדולה. עוד נמסר כי לא היו הרוגים בתקיפה, אך נגרם נזק רב באזור. עד כה, גורמים רשמיים בסוריה או בישראל לא התייחסו לפרסומים. דיווחים בסוריה על כך שישראל תקפה הלילה מחסן אמל"ח ליד דמשק. הסרטון הזה מתעד לדבריהם שיגור טיל לעבר כלי טיס של ח"א. pic.twitter.com/QSBoldOF0u

תמונה שהופצה בסוריה של רגע הפיצוץ במחסן הנשק, הלילהגורמים שהזדהו כמקורבים למשטר הסורי מסרו כי התקיפה אירעה מעט אחרי חצות, וכי בתגובה שיגר הצבא הסורי שני טילים לעבר המטוס ישראלי, שאחד מהם התפוצץ באוויר. לדבריהם, התקיפה אמנם בוצעה סמוך לנמל התעופה של דמשק, אך היא לא השפיעה על הפעילות בו, שהמשיכה כסדרה. הדיווחים על התקיפה מגיעים כשבועיים בלבד לאחר הודעת צבא סוריה, שבה נטען כי ישראל הפציצה מתקן צבאי בסמוך לעיר חמה המזוהה כאתר לפיתוח נשק כימי. בהודעת הצבא הסורי נמסר כי לפחות שני חיילים נהרגו כתוצאה מהתקיפה, שבוצעה מתוך המרחב האווירי של לבנון וכללה ירי של כמה טילים של חיל האוויר הישראלי. הצבא הסורי אף הזהיר כי לתקיפה יהיו "השלכות", וכי היא מערערת את יציבות האזור. המתקן שהותקף מוקדם יותר החודש נמצא במסיאף, הסמוכה לחמה שבמזרח סוריה. האתר נחשב לחלק מתכנית הנשק הכימי של משטרו של בשאר אסד. לפי דיווחים של גורמי אופוזיציה סוריים, התקיפה כללה כמה גיחות של מטוסים, שהשמידו מחסני נשק במקום. לטענתם, מחסני הנשק שהותקפו הכילו, בין היתר, טילים שהיו מיועדים להעברה לידי חיבזאללה. תושבים מקומיים דיווחו כי המשטר הסורי הטיל סגר באזור התקיפה ומונע מאזרחים להתקרב למקום.