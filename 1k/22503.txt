המשטרה עכבה הבוקר (ראשון) לחקירה ראש מועצה, מנהל מקומון ושני אנשי עסקים בחשד לעבירות מרמה והפרת אמונים. במסגרת החקירה נערך חיפוש בבתיהם. בהמשך היום הם צפויים להתייצב לדיון בהארכת מעצרם בבית משפט השלום בראשון לציון.החשד המרכזי בחקירה נוגע להתנהלות המועצה המקומית עם בעלי קניון ביישוב, וכן בעסקים שביצעה עם עיתון מקומי. בין היתר, נחקר פטור שקיבל איש העסקים מהיטלים בעבור בניית הקניון ביישוב, ובזכיונות לבעל עיתון מקומי לשלטי פרסום ללא מכרז ולניהול עסקים נוספים.כפי שפורסם בתכנית "קלמן ליברמן" בכאן ב', לפי החשד ראש המועצה נתן הטבות בסכום של מאות אלפי שקלים לחברה המנהלת עיתון מקומי. העיתון נמכר לפני כשנה וחצי לבעלים חדש, שעוכב לחקירה על ידי המשטרה הבוקר.החקירה עברה באחרונה לשלב גלוי, במסגרתה ביצעו חוקרי יאח"ה בשבועות האחרונים חיפושים במשרדי המועצה במטרה לתפוס מסמכים הנוגעים לפרשה. כמו כן בתקופה זו עוכב לחקירה חבר מועצה. בין העצורים הבוקר איש עסקים מוכר, המשמש חבר מועצת עיר במועצה מקומית אחרת.