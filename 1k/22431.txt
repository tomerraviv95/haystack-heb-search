סופת ההוריקן אירמה ממשיכה להכות בעוצמה באזור האיים הקריביים. היום (חמישי) דווח כי מספר ההרוגים כתוצאה מהסופה עלה לשמונה בני אדם, חלקם בפורטו ריקו ובאי ברבודה. הסופה, המדורגת בעוצמה חמש, הפכה לעוצמתית ביותר שתועדה בהיסטוריה, אחרי שהשלימה 33 שעות רצופות עם רוחות במהירות של 297 קמ"ש.הוריקן אירמה בפורטו ריקו (צילום: אי-פי)כוחות חילוץ פועלים לחילוץ לכודים בפורטו ריקו (צילום: אי-פי)סוכנות הידיעות AFP דיווחה כי ההוריקן החריב 95% משטח האי הצרפתי סן מרטין. היא הותירה ממדי הרס עצומים גם באיים אנטיגואה וברבודה שבצפון האיים הקריביים, ובשורה של איים סמוכים. הסופה גרמה להצפות ולעקירה המונית של גגות בתים ושל עצים. ראש ממשלת אנטיגואה וברבודה, גסטון בראון, אמר כי "ייקח שנים לשקם את ההרס", ותיאר את האיים כ"זירה של חורבן מוחלט".הרשויות בשני האיים הקריביים העריכו כי הנזק שנגרם כתוצאה מהסופה נאמד בסכום של כ-150 מיליון דולרים. במקביל, במרכזי המעקב אחר התקדמות ההוריקן הודיעו כי היא עושה את דרכה לאי היספניולה שבקריביים. בימים האחרונים פונו באיים הקריביים אלפי בני אדם מבתיהם בשל הסופה. לא דווח על נפגעים אולם נזק כבד נגרם למבנים, לכבישים ולנמלי תעופה. במדינת פלורידה שבארצות הברית, לשם צפוי להגיע ההוריקן בסוף השבוע, הוכרז מצב חירום וישנן הערכות כי הנזק שתגרום הסופה יהיה חמור.