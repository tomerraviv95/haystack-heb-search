הצעת חוק חדשה תאסור על נציגי ארגונים שקוראים נגד גיוס לצבא, למשטרה ולשירות הלאומי/אזרחי להיכנס לבתי ספר. את הצעת החוק הגיש ח"כ אכרם חסון מ"כולנו", בשיתוף תנועת "אם תרצו".הרקע להצעת החוק כפי שנמסר הוא התופעה הרווחת בשנים האחרונות של ארגונים ערביים שמגיעים לבתי ספר ביישובים הדרוזים, ומנסים לשכנע את התלמידים שלא להתגייס לצבא ולמשטרה או לשירות האזרחי.על פי ההצעה שפורסמה לראשונה ביומן הבוקר בכאן ב, יוכל שר החינוך למנוע כל פעילות במוסד חינוכי על ידי אנשים וארגונים שיש בפעילותם בין היתר קריאה לעידוד סרבנות בצה"ל ובשירות לאומי בין אם במישרין ובין אם בעקיפין.