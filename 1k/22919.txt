גבר כבן 50 טבע היום (שישי) למוות בחוף לא מוכרז צפונית לקיבוץ נחשולים. צוות מגן דוד אדום שהוזעק לאחר שהאיש נמשה מהמים קבע את מותו במקום.מבדיקה ראשונית עולה כי גבר ואישה כבני 50 נכנסו יחדיו לים והחלו להיסחף. האישה הצליחה לצאת מהמים בכוחות עצמה ובהכרה מלאה.כוחות חילוץ שהוזעקו למקום חילצו את האיש לאחר מאמצים ממושכים, והוא נמשה מהמים ללא סימני חיים. צוות מגן דוד אדום קבע את מותו.ביום רביעי טבעה תינוקת כבת 3 בבריכה באילת ונפגעה באורח קשה. חובשים ופרמדיקים של מגן דוד אדום טיפלו בה במקום ופינו אותה לבית החולים יוספטל בעיר, תוך כדי פעולות החייאה.מוקדם יותר השבוע נהרג אב ל-16 ילדים, כשניסה להציל את אחת מבנותיו שנקלעה למצוקה בתוך המים סמוך לגשר אריק שבצפון הכינרת. האב טבע עצמו ומותו נקבע כעבור זמן קצר.