פרקליטות מחוז הדרום הודיעה הבוקר (שני) כי תיק החקירה נגד מורה תושבת הדרום, שנחשדה בקיום יחסי מין עם אחד מתלמידיה, נסגר מפאת חוסר ראיות. בפרקליטות הסבירו כי לא נמצאו הוכחות מספיקות כדי להעמיד את המורה לדין.הפרשה החלה בחודש יולי בשנה שעברה, כשבעלה של המורה הגיש נגדה תלונה במשטרה וטען כי היא קיימה יחסי מין עם התלמיד. למרות זאת, בפרקליטות מציינים שהיא אמנם הייתה מורתו של התלמיד בעבר, אך בעת קיום היחסים "לא היו ביניהם יחסי תלות, חינוך או מרות, והיא רק לימדה במתחם בית הספר שבו למד הקטין"."לאחר שבחנה הפרקליטות את חומר הראיות בתיק, ושמעה את טענות החשודה במסגרת הליך שימוע – נמצא כי אין ראיות מספיקות להעמדת החשודה לדין פלילי", נכתב בהודעת הפרקליטות. עוד צוין כי גם עמדתו של התלמיד הובאה בחשבון.אתמול השביתו הורים את הלימודים בבית הספר בצפון תל אביב שבו לימד שאול שמאי, המואשם בעבירות פדופיליה. ההורים לא שלחו את ילדיהם לבית הספר והגיעו למוסד כדי למחות נגד מנהלת בית הספר, שלטענתם העסיקה את שמאי ולא לקחה אחריות על שאירע. הם קראו לה להשעות את עצמה לאלתר.שמאי, בן 48 מראשון לציון, הואשם בסוף חודש יוני האחרון בביצוע עבירות מין בבית הספר היסודי שבצפון תל אביב. על פי כתב האישום, המעשים בוצעו בזמן ששמאי שימש מורה ומחנך בכיתה ב'. הוא ביצע מעשים מגונים בתלמידות בנות שבע ושמונה במהלך השיעורים בכיתה, בזמן ששאר התלמידים נחשפים למתרחש.