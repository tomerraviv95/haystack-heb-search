ארבעה צעירים בשנות העשרים לחייהם נעצרו אתמול (שלישי) בחשד שביצעו אונס קבוצתי בנערה הלוקה בשכלה. על פי החשד, מעשי האונס בוצעו במספר מקרים, בין היתר בחוף אכדיה בהרצליה.לפני כשבועיים התייצבה הנערה בת ה-16 בתחנת המשטרה וסיפרה כי עברה מעשי אונס קבוצתיים בכמה מקרים. על פי החשד, שתי חברותיה של הנערה תיווכו בינה לבין החשודים באונס ובזמן המעשה צפו במתרחש ולא עשו דבר. שתי הצעירות חשודות בקשירת קשר לביצוע פשע, הן נחקרו ושוחררו לביתן. היום הובא אחד החשודים באונס הנערה לבית המשפט ומעצרו הוארך עד ליום שישי. חשוד נוסף, נעצר היום ויובא מחר להארכת מעצר.מהמשטרה נמסר בתגובה: "בימים אלו מתנהלת חקירה ומטבע הדברים לא ניתן לפרט".