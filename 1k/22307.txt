הדוכסית מקיימברדיג' קייט מידלטון והנסיך ויליאם מצפים לילד שלישי, כך הודיע היום (שני) ארמון קנזינגטון. לפי ההודעה, "המלכה ובני שתי המשפחות מאושרים מהבשורות".עוד נכתב בהודעה כי כפי שקרה בשני ההריונות הקודמים, מידלטון סובלת מבחילות והקאות קשות, ולכן לא תמלא את תפקידיה הרשמיים. לשניים שני ילדים: הנסיך ג'ורג', בן ארבע, השלישי בסדר הירושה לכתר הבריטי, ושארלוט בת השנתיים.Read the press release in full ↓ pic.twitter.com/vDTgGD2aGF

בשבוע שעבר ציינו בני משפחת המלוכה ובריטניה 20 שנה למות הנסיכה דיאנה, אמם של הנסיך ויליאם ושל אחיו הארי. השניים סיפרו בתוכניות תיעודיות ששודרו בשבועות האחרונים על הטראומה שממנה סבלו אחרי מות אמם, ועל תחושת הבלבול והמבוכה שחשו נוכח האבל הלאומי שהיה אז. בטיימס הלונדוני נכתב כי העובדה שהשניים מסוגלים להתבטא בחופשיות על רגשותיהם מעידה על המורשת של דיאנה, שהייתה אחת הראשונות במשפחת המלוכה לעשות כך.עוד נכתב כי "האומץ שלהם להיות פגיעים ולדבר על הנושאים הללו הוא נקודת ציון בשינוי שעברה המשפחה המלכותית, ודוגמה לתפקיד שהמשפחה המלכותית המודרנית יכולה לגלם בחיי הבריטים".