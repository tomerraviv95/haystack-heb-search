ארגון דאעש נטל הלילה (חמישי) אחריות לפיגוע הטרור בלב ברצלונה, שבו נהרגו 13 בני אדם. בהודעת הארגון נמסר כי "חיילי המדינה האסלאמית ביצעו את פעולת הדריסה כהיענות לקריאות לתקוף את החברות בקואליציה נגד הארגון".שוטרים מגיעים לזירת הפיגוע בברצלונה (צילום: אי-פי)טיפול בפצועי פיגוע הדריסה בברצלונה (צילום: אי-פי)כ-80 בני אדם, שנפגעו כשרכב מסחרי דהר לתוך ההמון בכיכר קטלוניה, מאושפזים בבתי חולים בעיר. ככל הידוע, לפחות עשרה מהם נמצאים במצב קשה מאוד. ראש ממשלת ספרד, מריאנו ראחוי, הגיע לברצלונה כדי לתאם את פעילות כוחות הביטחון לנוכח האירועים.על פי הדיווחים בספרד, ישנו מחבל אחד שנהרג בחילופי אש עם משטרת קטלוניה ומחבל נוסף שנעצר. המחבל השלישי טרם נלכד ומתנהל אחריו מצוד. בונסף, משטרת קטלוניה איתרה את שני כלי הרכב ששימשו את חולית המחבלים.בשעות הערב אישרו הרשויות בקטלוניה כי לאחר הפיגוע, נדרסו שני שוטרים באירוע נוסף, כשרכב פגע בהם במחסום משטרתי שהוצב בעיר. בעקבות הפיגוע, צפוי תגבור משמעותי של נוכחות כוחות הביטחון ברחבי ברצלונה.נשיא ארצות הברית, דונלד טראמפ, שלח את תנחומיו לספרד ולמשפחות נפגעי הפיגוע בברצלונה. "ארצות הברית מגנה את מתקפת הטרור ותעשה כל שיידרש על מנת לסייע", צייץ טראמפ בחשבון הטוויטר שלו ופנה לאזרחי ספרד: "תהיו קשוחים וחזקים, אנחנו אוהבים אתכם".אזור פיגוע הדריסה (צילום: אי-פי)גם ראש הממשלה, בנימין נתניהו, פרסם גינוי: "ישראל מגנה בתוקף את פיגוע הטרור בברצלונה. הערב ראינו שוב שהטרור מכה בכל מקום, ועל העולם התרבותי להילחם בו ביחד כדי להביס אותו". נתניהו שלח תנחומים להרוגי הפיגוע ואיחולי החלמה לפצועים.קודם לכן דווח כי דריס עוקאביר, אחד מהמחבלים שביצעו את הפיגוע, פרסם בעבר תכנים אנטישמיים בדף הפייסבוק הפרטי שלו. באחד מהפוסטים שפרסם ברשת החברתית, הוא כתב כי "היהודים רוצים להשתלט על העולם".עוקאביר בן ה-28 נעצר כמה שעות לאחר הפיגוע, שבו נהרגו 13 בני אדם ונפצעו עוד עשרות. חקירה העלתה כי הוא הגיע ממרוקו לספרד לפני ארבעה ימים. בנוסף, כלי תקשורת שונים דיווחו הערב כי בשנת 2012 הוא כבר נעצר, לא ברור על איזה רקע, אך שוחרר בחלוף תקופה.