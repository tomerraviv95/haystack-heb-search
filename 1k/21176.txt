ביקורת חריפה של יושב ראש סיעת כולנו, ח"כ רועי פולקמן, על שותפתו לקואליציה, הליכוד, על רקע הצעות החוק השונות שעוסקות במערכת המשפט. ב"כאן הערב" נחשפו (שני) דברים שאמר פולקמן על מפלגת השלטון בכנס של המכון הישראלי לדמוקרטיה."יש טשטוש שיח בין עודף משפטיזציה ושומרי סף לבין הרצון למקורביזם. וזה מאפיין כל מפלגה שלטת לאורך שנים", אמר חבר הכנסת פולקמן, "כך היה בתקופת מפא"י ועכשיו אנחנו מתחילים לשמוע את זה מהליכוד. ועל אחת כמה וכמה המשפטים האלה מקוממים בתקופות של חקירות, בתקופות של עניינים כאלה ואחרים".פולקמן הוסיף כי "יש שתי סיבות למה אנחנו לא ניגע במערכת החוק ולמה אנחנו היום עומדים כחומה בצורה. אחת זה כמובן העניין הזה שתמיד טוב למי שבשלטון לערפל את שומרי הסף, זה תמיד טוב. כי כשאני צריך משהו, אני לא צריך מינהל תקין, אני ארים טלפון ואסגור דיל עם מי שצריך. מי שאין לו כוח מול השלטון, הוא זה שנפגע, ולכן תמיד זה בא מהשלטון; שתיים, בתקופה שיש סימני שאלה על מערכת החוק במדינת ישראל, קו מז'ינו זה שומרי הסף, ולכן אני אומר בדברים האלה - אין מקום לגעת בהם".חבר הכנסת המקורב לשר האוצר כחלון הוסיך כי "לכן אני אמרתי את זה גם לחבר הכנסת אמיר אוחנה. לא סביר בעיני שחבר כנסת מהליכוד ידבר עכשיו על החלשת שומרי הסף".