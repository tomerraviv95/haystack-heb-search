נשיא ארצות הברית, דונלד טראמפ, אמר היום (רביעי) כי לא יאפשר לטרנסג'נדרים לשרת בצבא ארצות הברית. בסדרת ציוצים בטוויטר אמר טראמפ כי הצבא חייב להתמקד בהשגת ניצחונו ואינו יכול לעסוק בנטל העצום של הוצאות רפואיות וההפרעות שיצור שירות של טרנסג'נדרים, וכי הגיע להחלטה לאחר התייעצות עם מומחים. "לאחר התייעצות עם גנרלים ומומחי צבא שלי, הוחלט כי הממשל האמריקני לא יאפשר לטרנסג'נדרים לשרת בצבא ארצות הברית בשום תפקיד", כתב טראמפ. הנשיא האמריקני הסביר את החלטתו: "הצבא שלנו חייב להיות מרוכז בניצחון חד משמעי ולא יכול לשאת את העול הכבד של ההוצאות הרפואיות והעיסוק בנושא הטרנסג'נדרים".משרד ההגנה הודיע כי יספק הנחיות חדשות לצבא ארצות הברית "בעתיד הקרוב". "נמשיך לעבוד בצמוד עם הבית הלבן כדי להתייחס להנחיות החדשות של המפקד העליון על טרנסג'נדרים המשרתים בצבא", נמסר מדובר הפנטגון.ההחלטה היא "התקפה מזעזעת של בורות על צבאנו ועל החיילים הטרנסג'נדרים", אמר הסוציולוג והאקטיביסט אהרון בלקין, המנהל מרכז מחקר בנושא מגדר מיניות וצבא באוניברסיטת קליפורניה. "הנשיא יוצר גרסה גרועה יותר של 'אל תשאל אל תספר'. כפי שאנו יודעים מההיסטוריה העצובה של המדיניות המפוקפקת ההיא, אפליה פוגעת במוכנות צבאית".     After consultation with my Generals and military experts, please be advised that the United States Government will not accept or allow......

....Transgender individuals to serve in any capacity in the U.S. Military. Our military must be focused on decisive and overwhelming.....

....victory and cannot be burdened with the tremendous medical costs and disruption that transgender in the military would entail. Thank you

הודעה זו של הנשיא האמריקני הופכת את ההחלטה הקודמת, שהתקבלה במהלך כהונת הממשל הקודם בראשות הנשיא ברק אובמה. ביוני 2016 קבע הממשל כי הוא מסיר לחלוטין את המגבלות על שירות טרנסג'נדרים בצבא האמריקני, ויאפשר להם לשרת מבלי שיצטרכו להסתיר את זהותם המינית ואת מגדרם.הסרת המגבלות במלואן היתה אמורה להיכנס לתוקף ב-1 ביולי השנה, אולם בחודש שעבר אישר מזכיר ההגנה ג'יימס מאטיס דחייה של חודש. הדחייה עוררה דאגה בקרב פעילים למען זכויות הקהילה. בשנה שעברה ציטט מזכיר ההגנה דאז אשטון קרטר, מחקר של מכון המחקר RAND ולפיו ישנם כ-2,500 טרנסג'נדרים בשירות פעיל ועוד כ-1,500 בכוחות המילואים.