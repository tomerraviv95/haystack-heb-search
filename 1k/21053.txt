המשטרה הודיעה היום (חמישי) כי היא ממליצה להעמיד לדין את ראש עיריית כפר סבא, יהודה בן חמו. בהודעת הארגון נמסר כי נמצאה תשתית ראייתית נגדו בעבירות מתחום טוהר המידות, גניבה בידי עובד ציבור, קבלת דבר במרמה בנסיבות מחמירות, מרמה והפרת אמונים.בין היתר חשוד בן חמו כי קיבל תרומות בשווי מאות אלפי שקלים מאנשי עסקים. על פי החשד, התרומות ניתנו בתלושים והוצגו ככאלו שמיועדים לרכישת מזון לתושבים נזקקים. כמו כן, בן חמו חשוד כי פעל בניגוד עניינים כיו"ר הוועדה לתכנון ולבניה לטובת מקורבו.