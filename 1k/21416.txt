שר הפנים אריה דרעי נחקר היום (שלישי) בפעם הרביעית במשרדי יחידת להב 433 במשטרה. חקירתו נמשכה יותר משש שעות. במקביל נחקרת גם רעייתו, יפה דרעי. החקירה בעניינם מתמקדת בין היתר בחשד להלבנת הון בעסקאות נדל"ן, שביצעה משפחחת דרעי, וכן בעבירות שהתבצעו לכאורה בעמותה בראשות יפה דרעי, 'מפעלות שמחה', שבעלי הון תרמו לה מאות אלפי שקלים לאורך השנים.עם סיום חקריתו, כתב דרעי בטוויטר: "סיימתי כעת את החקירה. רעייתי יפה נחקרה במשך שעתיים, אני במשך כשש שעות. ענינו על כל השאלות שנשאלנו. הכל טוב ויהיה טוב בעז״ה!".מוקדם יותר היום, לפני חקריתו, אמר דרעי כי הוא לא מוטרד מהחקירות. "היום יום שלישי, עליו אמר פעמיים כי טוב, יפה ואני בדרך לחקירה, שבה ניתן תשובות לכל השאלות. אין לנו ספק שהכל יהיה טוב ויסתיים טוב בעזרת השם", צייץ בחשבון הטוויטר שלו.בשבוע שעבר פורסם בחדשות הערב ב"כאן 11" כי השניים צפויים להיחקר פעם נוספת. דרעי נחקר על שתי עסקאות: הראשונה, מכירה של קרקע בירושלים בשיתוף בן משפחתו, והשנייה על בניית וילה משפחתית בספסופה. על פי החשד, חלק מהעבירות ביצע דרעי לאחר שחרורו מהכלא, ולפני שחזר לחיים הפוליטיים בשנת 2012. דרעי נחשד בתחילה גם בשוחד, סביב תשלום מאיש עסקים בקשר לחברת הייעוץ שלו, אולם חשד זה לא הוזכר ברשימת החשדות הרשמית ודרעי לא הוזהר שוב בנושא בהמשך החקירה.החקירות מתמקדות עד כה בעיקר בעבירות כלכליות ועבירות מס, ונציגי רשות המסים יושבים לצד חוקרי המשטרה בזמן החקירות בלהב 433. כמו כן צפויות התפתחויות נוספות בחקירה בשבועות הקרובים.אחרי חקירתו האחרונה הבהיר דרעי כי ישתף פעולה עם החוקרים. "שיתפתי פעולה באופן מלא ועניתי על כל שאלות החוקרים. יש לי אמון במערכת אכיפת החוק", אמר.