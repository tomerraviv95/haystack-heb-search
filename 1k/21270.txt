מבית החולים קפלן ברחובות נמסר הבוקר (חמישי) כי מצבו של הפצוע בפיגוע הדקירה ביבנה התייצב, אך הוא עדיין מוגדר קשה מאוד. בשעות הקרובות יוכנס שוב לחדר ניתוח. הפצוע, שפונה במצב אנוש, טופל אתמול במשך שעות ארוכות בחדר ניתוח בידי צוות של כירורגים. הפצוע הוא עובד בסניף שופרסל ביבנה. הוא הותקף בשעות הצהריים בידי המחבלף אסמאעיל אבו עראם, תושב הכפר יאטה בן 19. בתיעוד של מצלמות האבטחה בסניף נראה שהמחבל חיכה שיפנה אליו את גבו ואז התנפל עליו עם סכין שהסתיר מתחת לחולצתו ודקר אותו בפלג גופו העליון. הפצוע נאבק בו והמחבל תקף אותו שוב באמצעות תרסיס גז מדמיע. לאחר מכן ניסה הדוקר להימלט מהמקום, ונלכד בידי אזרחים שהתשלטו עליו בכוח. הוא הועבר לידי השב"כ. לאחר חקירה ראשונית עלה כי המחבל נכנס לישראל באופן בלתי חוקי, ולא היה לו עבר ביטחוני.כוחות צה"ל פועלים בכפר יאטה, הלילה:הלילה פעלו כוחותינו מחטמ״ר יהודה, שב״כ ומג״ב בכפר יטא ממנו יצא המחבל שביצע את פיגוע הדקירה ביבנה pic.twitter.com/jcrl0Tqoqj

לאחר שנודעה זהותו של הדוקר, פשטו כוחות צה"ל על ביתו בכפר יאטה בדרום הר חברון. במקום פרצו עימותים. הכוחות החרימו פריטים אישיים שלו ותחקרו את בני משפחתו, אך נראה שגם הוא פעל במתווה של מפגע בודד, ללא שיוך לאחד מארגוני הטרור. הלילה פעלו שוב כוחות צה"ל, שב"כ ומג"ב מהחטיבה המרחבית "יהודה" בעיירת מגוריו של המחבל. אתמול נמסר ממשרד הביטחון כי הוצבו קירות הבטון האחרונים בגדר הביטחון באזור דרום הר חברון. בכך הושלמה הקמת חומה באורך 42 ק"מ בין תרקומיא למיתר, שנועדה להגן מכניסת מפגעים ושב"חים לעורף מדינת ישראל.