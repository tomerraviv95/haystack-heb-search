בתאונת דרכים קשה שאירעה היום (שלישי) סמוך לצומת אלמוג באזור ים המלח נפצעו שישה בני אדם, בהם אחד באורח אנוש. הוא פונה באמצעות מסוק לבית החולים הדסה עין כרם בירושלים. שלושה בני אדם נוספים נפצעו באורח קשה, שניים באורח בינוני ואחד נפצע קל. יתר הפצועים פונו על ידי אמבולנסים של מגן דוד אדום, גם הם לבית החולים הדסה עין כרם בירושלים.כוחות חילוץ והצלה בזירת התאונה סמוך לצומת אלמוג. צילום: דוברות המשטרההתאונה אירעה בכביש 1 לאחר ששני כלי רכב התנגשו חזיתית. חובשים ופראמדיקים של מד"א בסיוע כוח רפואי של צה"ל חילצו את הפצועים מהרכב והעניקו להם טיפול רפואי במקום. בוחני תנועה פתחו בבדיקת נסיבות התאונה.מוקדם יותר התנגשה משאית עם מנוף בגשר לה גארדיה בנתיבי איילון. הכביש נסגר לתנועה עד לפינוי המשאית מהמקום. לא היו נפגעים באירוע.