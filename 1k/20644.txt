שמעון אלקבץ נבחר למפקד הבא של גלי צה"ל, כך הודיעה הבוקר (ראשון) לשכת שר הביטחון, אביגדור ליברמן. אלקבץ בן ה-51, שבעבר עבד בתחנה הצבאית ככתב בדרום וכעורך דסק, נבחר מבין שלושת המועמדים הסופיים והוא ייכנס לתפקיד בספטמבר במקומו של ירון דקל. ליברמן אמר כי אלקבץ הוא "האדם המתאים ביותר להוביל את גלי צה"ל בעת הזו".לפני כשבוע וחצי הודיעה ועדת האיתור מטעם משרד הביטחון כי אלקבץ, לשעבר סמנכ"ל הרדיו ב"כאן", נמנה על שלושת המועמדים הסופיים לעמוד בראש התחנה. ביחד איתו נבחנה גם מועמדותם של מאיה להט-קרמן ויהושע מור יוסף, אך היום כאמור הוכרזה הבחירה באלקבץ."שמעון אלקבץ הוא בעל ניסיון מגוון ועשיר בתקשורת", אמר שר הביטחון, אביגדור ליברמן, בנימוק הבחירה. "בעת הזו, הוא האדם המתאים ביותר להוביל את גלי צה"ל אל מול האתגרים שניצבים בפני התחנה בעולם התקשורת. אני מאחל לו הצלחה".