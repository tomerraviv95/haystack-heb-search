בתאריך 24 ביוני נרצח משה אשכנזי (23) בדקירות במהלך מסיבת טבע שנערכה ביער סמוך לאלייקים. המשטרה עשתה מאמצים על מנת לפענח את המקרה, והיום (חמישי) הותר לפרסום כי טירן זזון (21), תושב קריית אתא, הוא החשוד המרכזי ברציחתו של אשכנזי. היום הוגשה נגדו הצהרת תובע בגין עבירת הריגה.מחומרי החקירה שהצליחו לגבש החוקרים עולה כי בין אשכנזי לזזון היתה היכרות קודמת וכי הקטטה התפתחה על רקע חוב כספי שהיה בין השניים. למרות שסרב לשתף פעולה עם החוקרים, הצליחה המשטרה לגבש נגדו תשתית ראייתית. פרט לזזון, נעצר גם צעיר בן 16 תושב הצפון. הוא חשוד שהיה מעורב בקטטה ובפציעתו של החשוד ברצח באמצעות סכין.בימים הקרובים תגיש פרקליטות מחוז חיפה כתבי אישום נגד זזון והקטין.