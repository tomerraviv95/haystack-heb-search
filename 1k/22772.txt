שלושה תושבי לוד, בני 26-19, חשודים בחטיפה ובאונס קבוצתי של צעירה מהעיר באזור התעשיה של חולון. במשטרה אומרים היום (ראשון) כי הצעירה הובאה בכוח מביתה שבלוד אל אזור התעשיה כשנחטפה על ידי בן זוגה, שנמלט מהמקום לאחר המעשה ועדיין לא נתפס.האירוע התרחש אתמול, כשבמוקד 100 של המשטרה התקבל דיווח על שלושה גברים שתוקפים צעירה באזור התעשיה של חולון. שוטרים שהוקפצו למקום החלו לתחקר אותם בשטח, ואז עצרו את שלושת החשודים לחקירה.הבוקר הובאו הצעירים לדיון בהארכת מעצרם בבית משפט השלום בתל אביב, אך לבסוף שוחררו – ככל הנראה משום שהקורבן סירבה להגיש נגדם תלונה מסודרת במשטרה. במקביל, המשטרה ממשיכה לחפש אחר בן הזוג שביצע את החטיפה והאונס לכאורה.במקרה אחר, עצרה המשטרה גבר בן 69 ממרכז הארץ, החשוד כי ביצע עבירות מין בכמה מקרים בנכדתה בת ה-8 של בת זוגו. אביה של הילדה שמע ממנה על המעשים, שבוצעו לפי החשד בשעה שבן הזוג שמר על הנכדה בביתו, ומיהר לדווח על כך למשטרה. בית משפט השלום בראשון לציון הורה להאריך את מעצרו.