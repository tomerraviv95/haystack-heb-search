רופאי בריאות הציבור בהסתדרות הרפואית, ביחד עם האגודה למלחמה בסרטן, שלחו מכתב לשר הבריאות יעקב ליצמן, שבו הם מוחים על טיפולו בתופעה העישון הפסיבי. במכתב, שתוכנו הובא הערב (שלישי) בחדשות הערב בכאן 11, מאשימים הרופאים והאגודה את ליצמן כי התקנות שקידם בנושא העישון הפסיבי הן "למראית עין בלבד".טענת הרופאים היא שהסעיפים שקידם שר הבריאות עד כה היו בהיקף מצומצם מדי, ולא הובילו להפחתה מספקת בממדי התופעה. הם טענו, למשל, כי חדרי העישון הנהוגים במקומות ציבוריים רבים בישראל אינם יעילים ואינם מונעים עישון פסיבי."אי אפשר לפתור את בעית העישון בכלל, ואת העישון במרחב הציבורי בפרט, על ידי תוספות קטנות", הסביר היום ד"ר חגי לוין מההסתדרות הרפואית לכאן 11. "הציבור מתבלבל, והמדיניות לא מספיק ברורה. אי אפשר לתקן סעיף פה וסעיף שם, הגיע הזמן לשים את הדברים במסגרת ברורה".ממשרד הבריאות נמסר בתגובה לפרסום: "בניגוד לאמירות השקריות שנאמרו כביכול, מדובר בצעדים למראית עין. הדברים אינם נכונים בעליל".עוד אמרו במשרדו של ליצמן כי "משרד הבריאות מקדם בימים אלה תכנית לאומית להתמודדות עם נגע העישון, ובה: צמצום השטחים הציבוריים שבהם אפשר לעשן  במסעדות ובאזורים ציבוריים, הגבלות על פרסום של מוצרי טבק, הגברת האכיפה על מעשנים ותמיכה בהמשך העלאת מחיר הסיגריות".