יותר מ-2.2 מליון תלמידים פותחים הבוקר (שישי) את שנת הלימודים תשע"ח. את שנת הלימודים פותחים 160 אלף תלמידי כיתות א' ו-180 אלף עובדי הוראה.איומי שביתה מקומיים כמעט לא התממשו. בתל אביב ההורים לא פתחו מספר גני ילדים בעקבות שינוי במערך האבטחה. הורים לתלמידים בבית הספר בצפון תל אביב שם שיבשו את הלימודים לאחר שדרשו ממנהלת בית הספר להשהות את עצמה, זאת לאחר שבבית הספר לימד המורה המואשם בעבירות מין שאול שמאי. ההורים סרבו לעזוב את שטח בית הספר ובבית הספר הזמינו משטרה.מנגד, ועד ההורים בקריית שמונה הסיר איום השביתה בעיר ובית הדין הארצי לעבודה הורה למורים המלמדים את התלמידים החולים לפתוח את השנה כסדרה ולשוב לשולחן המשא ומתן.שר החינוך, נפתלי בנט, מאחל לבני הנוער ולילדים שנה מוצלחת ובפנייה אליהם אומר כי חשוב לזכור שאין במציאות תרבות של כוכב נולד: "אם אתם רוצים להצליח בכל תחום - במוזיקה, בספורט או במדעים - אתם צריכים להתאמץ, לעבוד קשה ולהתמיד". בראיון לאריה גולן בכאן רשת ב' אמר השר בנט כי בראש ובראשונה יטפל השנה בקיצור החופשות, שכן זו הבעיה שמטרידה את ההורים יותר מכל. בנט הדגיש כי הוא ממשיך לפעול לתקן בעיות כרוניות במערכת החינוך וכי לא הכול ייפתר בבת אחת.לקראת פתיחת השנה, משרד החינוך פרסם הודעה שבה נכתב: "שנת הלימודים תיפתח בסימן של רפורמות גדולות – תכנית האנגלית – עוברים לאנגלית מדוברת, צהרונים "ניצנים", סייעת שניה, צמצום תלמידים בכיתות א-ג, הרחבת התקצוב הדיפרנציאלי, רפורמה בהתאמות לתלמידים עם לקויות למידה-קשב וריכוז, מיקוד מתמטיקה 5 יחידות לימוד בפריפריה, הרחבת המעורבות החברתית גם בחטיבות הביניים וכן בסימן 70 שנה למדינת ישראל".