מעמדן החוקי של הנשים בסעודיה נחשב לאחד מהגרועים בעולם. הן מחויבות לכסות את ראשון וגופן בלבוש העומד בחוקי הצניעות המחמירים, מחויבות להיות תחת חסותו של גבר שנחשב לאופוטרופוס שלהן במגוון נושאים ומנועות מלהוציא רישיון נהיגה במדינה. עם זאת, בשנים האחרונות חל שיפור במעמדן ובזכויות המגיעות להן בממלכה השמרנית. חברת התעופה הסעודית "סעודיה" הודיעה כי החל מהיום (שני) תאפשר לנשים לעבוד כפקחיות טיסה. לפי סוכנות הידיעות הרשמית במדינה תוכלנה הנשים לעבוד במקצוע זה עם סיום קורס הכשרה של שנה באקדמיה הסעודית לתעופה, בהתאם לתוכנית המיועדת לנשים בלבד.דיילות בחברת התעופה הסעודית, מתוך חשבון האינסטגרם:A post shared by SAUDIA (@saudi_airlines) on Sep 14, 2017 at 9:43am PDT

חברת התעופה הסעודית ציינה כי התוכנית לשילוב נשים בתחום היא הראשונה מסוגה, וכוללת אימון תיאורטי ומעשי לצד סדנאות ועבודה בשטח. כמו כן נטען כי מדובר בצעד לקידום הנשים הסעודיות, שהוכיחו את עצמן במגוון תחומים.חזון חדש. יורש העצר הסעודי מוחמד בן-סלמאןצעד זה מצטרף לצעדים רבים שנקט המשטר הסעודי בעת האחרונה מתוך רצון לשלב יותר נשים בשוק העבודה, בהתאם לתכנית הכלכלית של יורש העצר הסעודי מוחמד בן-סלמאן, הנקרא "חזון 2030"."ההתקדמות הדרמטית בזכויות הנשים מאפשרת את השתלבותן במקומות עבודה שבעבר היו חסומים בפניהן, ומסייעת בנשיאת הנטל הכלכלי המשפחתי", אמרה לכאן ועכשיו ד"ר מיכל יערי, מומחית לסעודיה ומרצה באוניברסיטת תל אביב.מחאת נשים בסעודיה נגד האיסור לנהוג:"עם זאת, היא מחדדת את המתח ההולך ומתחדד בחברה הסעודית בין כוחות איסלאמיים שמתנגדים בתוקף לזכויות הנשים, לבין כוחות ליברליים. המאבק על זכויות הנשים בסעודיה הוא למעשה מאבק על צביונה של החברה הסעודית בכללותה".מי שמוביל את השינוי בחברה הסעודית הוא יורש העצר ובנו של המלך, מוחמד בן-סלמאן בן ה-32, שבשל גילו הצעיר וקשריו הטובים עם ארצות הברית, מגלה יתר פתיחות כלפי הצעירים והנשים במדינה במגוון תחומים.