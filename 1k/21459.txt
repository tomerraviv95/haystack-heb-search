נשיא ארצות הברית, דונלד טראמפ, שיגר היום (רביעי) איום נוסף לעבר קוריאה הצפונית ושליטה, קים ג'ונג און. טראמפ צייץ בחשבון הטוויטר שלו וכתב כי ארסנל הנשק הגרעיני של ארצות הברית "חזק היום יותר מאי פעם".My first order as President was to renovate and modernize our nuclear arsenal. It is now far stronger and more powerful than ever before....

"ההוראה הראשונה שלי בתור נשיא הייתה להפוך את הארסנל הגרעיני שלנו למודרני", כתב טראמפ, "אני מקווה שלעולם לא נצטרך להשתמש בעוצמה הזו, אך לא יהיה מצב שבו אנחנו לא האומה החזקה ביותר בעולם". דבריו של הנשיא האמריקני מצטרפים לאיום שהשמיע אתמול, לפיו על קוריאה הצפונית להפסיק לאיים על ארצות הברית, ולא – "תיתקל באש ובזעם שלא נראו כמותם".מוקדם יותר היום הבהיר שר החוץ האמריקני, רקס טילרסון, כי איומיו של טראמפ כלפי קוריאה הצפונית נועדו "להעביר מסר נחרץ". בשיחה עם כתבים בבית הלבן, הגיב טילרסון לדברי טראמפ לפיהם "קוריאה הצפונית תיתקל באש ובזעם שלא היו כמותם", ואמר כי מדובר בתגובה לרטוריקה המחריפה של פיונגיאנג."הרטוריקה של קוריאה הצפונית רק התחדדה אל מול ההתנגדות הבינלאומית לתכנית הגרעין", אמר טילרסון. "לכן, אני חושב שמה שהנשיא ניסה לעשות הוא להעביר מסר תקיף לקוריאה הצפונית בשפה שקים ג'ונג און יבין, משום שלא נראה שקים מבין שפה דיפלומטית".בעקבות האיומים ההולכים ומחריפים שהשמיעו לאחרונה וושינגטון ופיונגיאנג, שורה של מדינות קראו ביממה האחרונה להרגיע את המתיחות בין השתיים. ממשלת גרמניה קראה לסין ולרוסיה לפעול כדי לרסן את מדיניותו של קים ג'ונג און. קריאה דומה הגיעה גם מצרפת, שקראה לשני הצדדים "לנהוג באחריות".לפנות בוקר הגיבה קוריאה הצפונית למסרים מוושינגטון והודיעה כי היא בוחנת תוכנית לשיגור טילים על האי גואם שבאוקיינוס השקט, שנמצא תחת חסות אמריקנית. ההודעה שודרה בטלוויזיה הממלכתית במדינה, כמה שעות אחרי איום טראמפ לנקוט "אש וזעם".