בית משפט השלום בירושלים החליט היום (חמישי) לזכות את פרופסור הלל ויס, שהואשם לפני כמעט עשר שנים בהסתה ובאיומים שהטיח במח"ט חברון דאז, אל"מ יהודה פוקס. ויס הואשם כי בעת פינוי משפחות יהודיות מהשוק בחברון, אמר למח"ט: "נשפוט אותך בדיוק כמו במשפטי נירנברג. אנחנו נהרוג אותך, ואנחנו נתלה אותך על עץ גבוה כדי שכולם יראו. אמא שלך תהיה שכולה, אשתך אלמנה, וילדיך יתומים".על פי כתב האישום, ויס גם השווה בין פעולת כוחות הביטחון תחת פיקודו של פוקס, לפעולות המשטר הנאצי. ויס, מצדו, טען כי לא אמר את הדברים בנוסח הזה וגם לא הפנה דברים כלפיי המח"ט.בנוסף, בית המשפט זיכה את ויס מחמת הספק גם מאישום של הסתה לאלימות, על דברים שאמר בכתבה בערוץ הראשון, שבה התייחס למצעד הגאווה: "כל אמצעי קנאי כמו של פנחס כשר כדי לטאטא את הזוועה הזו מעיר הקודש". בית המשפט אמר כי החוסר הראייתי הקיים הוא משמעותי ביותר לנוכח הרף הנדרש ל"אפשרות ממשית".בראיון לכאן רשת ב', אמר היום פרופסור וייס: "אני לא מכיר את מח"ט חברון. מעולם לא השתמשתי במילה 'רצח'. התקשורת, בשני המקרים, ניסתה ליצור רעם מתגלגל ואכן הצליחה ליצור רעם ולגרום לתביעה הרעועה הזאת. אני חייב לציין שלא זוכיתי מחמת הספק, אלא מחמת המהות".ויס טען להפעלת לחצים חיצוניים נגדו במהלך האישום. "הסיתו את הפרקליטות והצבא נגדי. גורמים שקשורים למצעד הגאווה פנו למשטרה ואמרו שאני קראתי לרצח ועל סמך הטענה הזאת, בין השאר, הוגשה התביעה. אני לא קראתי לרצח".הוא הוסיף כי "אלה שמארגנים את מצעדי הגאווה הם שונאי האנושות. הם ההומופובים. הם הורסים את משפחת האדם, הם הורסים את החוק ואת המשפט ואת הלשון, הם שונאי אדם. כתוב בתורה שאדם זה איש ואישה. אין דבר כזה שני זכרים ותני נשים. זה לא אדם".בראיון התייחס ויס גם למצב הצבא, כפי שהוא רואה אותו ואמר כי "המצב היום בצבא מצדיק כל מילה שאמרתי. הנהגת הצבא, שר הביטחון, הרמטכ"ל הזה והקודם, הם אנשים שמצליחים להרוס את הצבא. הצבא לא מזהה את האויב. מה שעשה אלאור אזריה, הוא תיקן את הצבא".לשאלה איך צריך להתייחס לחייל שבא לפנות אדם מביתו, אמר ויס כי צריך "להתנגד בכל הכח, להתנגד גם באופן אקטיבי, גם באופן מאוד אלים, אבל לא בנשק חם ולא בנשק קר. שרון דיבר בהתנתקות כמו הגנרל פון שטרופ מגטו ורשה".