יו"ר הכנסת, יולי אדלשטיין, יצא היום (שני) במתקפה חריפה נגד יו"ר הפרלמנט הירדני, בעקבות תגובתו של האחרון לפיגוע שאירע בהר הבית ביום שישי. "בעוד שכולנו עדיין כואבים את הפיגוע, עמד יו"ר הפרלמנט הירדני מעל דוכן הפרלמנט ואמר שדם השהידים משקה את האדמה הטהורה. זה אירוע חמור מאוד", קבע אדלשטיין.לדברי אדלשטיין, "לא יעלה על הדעת שאישיות כה בכירה, במדינה שיש לנו עמה הסכם שלום, תעודד רצח של אזרחי ישראל". לאחר מכן הוא כיוון את דבריו ישירות אל מקבילו הירדני, עאטף טראוונה, ואמר: "הדבר הבסיסי שנדרש ממך היה לגנות בחריפות את הפשע הנתעב הזה. ואם לא גינית – היה עדיף שפשוט תשתוק".שוטרים מאבטחים את הכניסה להר הבית, היום (צילום: יונתן זינדל, פלאש 90)הכניסה למתחם הר הבית, היום (צילום: יונתן זינדל, פלאש 90)בתוך כך, ראש הממשלה הפלסטיני, רמי חמדאללה, התקשר היום לראש ממשלת ירדן כדי לעדכן אותו במה שמכנים ברמאללה "ההסלמה של ישראל בירושלים". לפי דיווחי התקשורת הפלסטינית, השניים דנו בהצבת המגנומטרים בכניסה להר הבית בעקבות הפיגוע ביום שישי האחרון.חמדאללה אמר לראש ממשלת ירדן כי ישראל משתמשת ב"תירוצים ביטחוניים", לדבריו, כדי להסוות את צעדיה שנועדו לשנות את הסטטוס קוו בהר הבית. "ישראל מנסה להצדיק את הפעולות שלה באל-אקצה", הוא אמר עוד."ישראל מתכננת להפר את הסטטוס קוו". יו"ר הרשות אבו מאזן (צילום: אי-פי)גם יועצו של יו"ר הרשות לענייני דת, מחמוד אלהבאש, גינה היום את ישראל בשל הצבת המגנומטרים. "הפעולות של ישראל חסרות תוקף. זו הפרה בוטה של ההחלטות הבינ"ל", תקף אלהבאש. "ירדן היא האפוטרופוסית בכל שטחי הר הבית". בכיר הרשות האשים את ישראל כי היא "מנצלת כל אירוע" כדי לשנות את המצב הקיים בהר הבית.הצבת מכשירי הבידוק בהר הבית גררו תגובות נזעמות גם ביתר הפלגים הפלסטיניים. מנהיג חמאס, אסמאעיל הנייה, שיבח היום את המתפללים המסרבים להיכנס למתחם מסגד אלאקצה דרך המגנומטרים. "אנו מחזקים את ידי אלה העומדים מול המתנחלים, שמטמאים את הר הבית", הכריז הנייה.חמאס אף פרסם הודעה משותפת בנושא עם הג'יהאד האסלאמי, בה נאמר: "מסגד אלאקצה הוא קו אדום, ושום פגיעה בו לא תעבור בשתיקה. אנו ביחד עם תושבי ירושלים במערכה הזו ולא נזנח אותם, המערכה על אלאקצה היא מערכה פתוחה".