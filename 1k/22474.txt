61 בני אדם נהרגו אתמול (שישי) במקסיקו ברעידת אדמה בעוצמה 8.2 דרגות מדרום למקסיקו. רעיד האדמה החזקה גרמה להתמוטטות מבנים רבים ופינוי המוני של תושבים באזורים שבהם היה חשש לפגיעת צונאמי. נשיא המדינה אנריקה פנייה אמר כי הרעידה היא "החזקה ביותר במאה האחרונה".התרעת הצונאמי, שפורסמה במקסיקו, וגם בגואטמלה, אל סלבדור, קוסטה ריקה, ניקרגואה, פנמה, הונדורס, אקוודור, בניו זילנד, אנטרקטיקה ואף בחופיה המזרחיים של הפיליפינים - מרחק 14 אלף קילומטר ממוקד הרעש בוטלה בשלב זה.רעש האדמה התרחש אתמול קרוב לחצות הלילה (שעון מקומי). מוקד הרעש היה 123 קילומטרים מדרום לעיר פיחיפאן שליד גבול גואטמלה, בעומק 33 קילומטר. מספר רעשי משנה הורגשו לאחר מכן, אולם בעוצמה של כ-4 בסולם ריכטר. תושבים בבירה מקסיקו סיטי נמלטו מבתיהם, אזעקות נשמעו ברחבי העיר ובמספר שכונות נותק החשמל.מבנה שנהרס ברעידה, היום (צילום: אי-אף-פי)תושבים במקסיקו סיטי אחרי הרעידה, היום (צילום: אי-אף-פי)יו"ר ארגון זק"א, יהודה משי זהב, השוהה במקסיקו סיפר: "כל האנשים ברחו מהבניינים, כולם נמצאים ברחובות. אנשים יוצאים עם פיג'מות מתוך המיטות ומחכים לראות אם יש רעידה נוספת".צ׳יקו חדד, ישראלי בן 21 שנמצא במקסיקו סיפר: "היינו בבית חב"ד באמצע להכין אוכל למטיילים שחזרו מטיול בלאס נובאס. לפתע הרגשנו שהכל רועד - המנורות והצלחות - והבנו שמדובר ברעידת אדמה חזקה. פעלנו לפי ההנחיות ורצנו מיד מחוץ לבניין למקום פתוח. הייתה קצת בהלה והיסטריה".הרעידה העוצמתית התרחשה בשעה שהוריקן אירמה מכה באיים הקריביים, שם נהרגו 24 בני אדם, ועושה דרכו לחופי פלורידה שבארה"ב.