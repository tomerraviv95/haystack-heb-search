העיתונים "הארץ" ו"דה מרקר" יאוחדו למערכת אחת - כך עולה במכתב ששלחה הבוקר (חמישי) הנהלת "הארץ" לעובדיה. בתגובה, עובדים בשני העיתונים, שהכריזו על סכסוך עבודה בעקבות הצעדים הצפויים, עצרו את עבודתם והפגינו בבניין המערכת בתל אביב. העובדים מוחים על כך שאיחוד המערכות נעשה ללא הודעה מוקדמת או היוועצות עמם. לפי ההודעה, החל ממחר העורך הראשי של "הארץ", אלוף בן, יהיה גם עורכו הראשי גם של דה מרקר. עורכו הנוכחי של דה מרקר, סמי פרץ, יסיים את תפקידו אך ימשיך ככתב ופרשן בכיר בשני העיתונים. אבי בר-אלי, כיום כתב התשתיות בדה מרקר, יהיה עורך העיתון. העובדים הביעו באחרונה את חששם מהמהלכים הצפויים שמשמעותם, לפי הערכות, פיטורים. ההנהלה לא הכחישה את הדבר. 