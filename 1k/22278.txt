דוד שרן, ראש לשכת ראש הממשלה לשעבר, הוא הבכיר שנעצר היום (ראשון) בפרשת הצוללות בחשד קבלת שוחד מעד המדינה מיקי גנור. מעצרו הוארך היום בחמישה ימים בבית משפט השלום בראשון לציון.לפי החשדות החדשים העולים מהמידע שהעביר גנור, שרן קיבל שוחד בסך מאות אלפי שקלים, שהועבר באמצעות חוזי העסקה פיקטביים אשר הוסוו כתשלום ליועצים אסטרטגיים. סכומים אלו הועברו לשרן, בתמורה לקידום עסקאות בטחוניות הקשורות לתאגיד טיסנקרופ, שאותו ייצג גנור.במסגרת חקירתו של שרן, המשטרה צפויה לזמן את שר האנרגיה, יובל שטייניץ, למתן עדות. בעבר פורסמו עדויות לכך שחשודים נוספים בפרשה, מיקי גנור ואבריאל בר יוסף, השתמשו בשמו של שטייניץ לקידום ענייניהם.פרשן "כאן" מוטי גילת דיווח כי לפי מקורות המקורבים לחקירה, גויסו חוקרים נוספים ליחידה הממונה על התיק בלהב 433, לאור החומרים הרבים שמוסר גנור במסגרת הסכם עד המדינה.יחד עם שרן הוארך גם מעצרם של שלושה חשודים נוספים שעוכבו הבוקר במסגרת ההתפתחות בתיק 3000. בין החשודים - מפקד שייטת 13 לשעבר ושני יועצים אסטרטגיים- נתי מור וצחי ליבר, שלפי החשד הועסקו תחת חוזה פיקטיבי, ו"שכרם" הועבר לשרן. בנוסף, צפויה המשטרה לבקש להאריך את מעצרו של עורך דין שנחקר גם הוא הבוקר. מפקד חיל הים לשעבר אלי צ'ייני מרום שנחקר בפרשה עוכב היום שוב, אך לא נעצר.המידע הביא למעצר. עד המדינה מיקי גנור. צילום: פלאש 90עם מעצרם הבוקר, ערכה המשטרה חיפוש בבתיהם ובמשרדיהם של ששת החשודים, במטרה לתפוס מסמכים רלוונטים. בהמשך, בכוונת להב 433 לזמן עדים ונחקרים נוספים.גנור העביר למשטרה מידע הנוגע לכמה פרשות. פרשה אחת הנוגעת לנושא הצוללות וכלי השיט, במסגרתה העיד כי נתן שוחד למפקד חיל הים לשעבר, אלי צ'ייני מרום, ולמשנה לראש המל"ל לשעבר, אבריאל בר יוסף. בנוסף העביר גנור מידע על פרשות ביטחוניות נוספות המסתעפות מתיק הצוללות - וזו העילה לעיכוב החשודים כעת.בתחילת החודש שעבר הוציא בית משפט צו איסור פרסום על עדותו של גנור, בפרשת הצוללות. הצו, שניתן על ידי השופטת עינת רון, יהיה בתוקף עד 17 בספטמבר, והוא חל "על כל פרט מפרטי החקירה הנוגעת, קשורה או עולה מעדותו של עד המדינה בפרשה או מההליכים שקדמו לחתימת הסכם עד המדינה, לרבות פעולות חקירה הנגזרות מעדותו, וכן כל פרט מפרטי העדויות העתידיות בתיק שלו או של נוספים והינן פועל יוצא של עדותו".