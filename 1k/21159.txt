ראש ממשלת יפן, שינזו אבה, שוחח היום (שני) בטלפון עם נשיא ארצות הברית, דונלד טראמפ, והסכים על הצורך לפעולות נוספות מול קוריאה הצפונית. שיחת הטלפון התקיימה על רקע ניסוי השיגור בטיל בליסטי שערכה קוריאה הצפונית ביום שישי האחרון.לאחר שיחת הטלפון עם טראמפ, אמר אבה לעיתונאים כי מאמצים חוזרים ונשנים של הקהילה הבינלאומית למצוא פתרון שלומני לקוריאה הצפונית, לא הניבו פירות עד כה, בהתחשב ב"הסלמה" החד-צדדית של פיונגיאנג.אתמול התייחסה שגרירת ארצות הברית באו"ם, ניקי היילי, לניסוי האחרון של פיונגיאנג, ואמרה כי וושינגטון "סיימה לדבר על קוריאה הצפונית". לדבריה, סין חייבת להחליט האם היא מוכנה לתמוך בהטלת סנקציות חזקות יותר מצד האו"ם נגד קוריאה הצפונית.ביום שישי האחרון טענה קוריאה הצפונית כי ביצעה בהצלחה ניסוי שיגור בטיל בליסטי בין-יבשתי. לטענתה, הניסוי מוכיח כי למדינה יש את היכולת לפגוע באדמת ארצות-הברית. אתמול לפנות בוקר טסו שני מפציצים על-קוליים מעל חצי האי הקוריאני, במפגן עוצמה שנועד להוות תגובה לניסוי שביצעה שלשום קוריאה הצפונית, בו שיגרה טיל בליסטי בין-יבשתי. המפציצים המריאו מבסיס הצבא האמריקני בגואם, ולוו על ידי מטוסי קרב יפניים ודרום-קוראיניים. 