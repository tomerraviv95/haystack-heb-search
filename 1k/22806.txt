בית המשפט המחוזי בירושלים גזר היום (שני) 18 שנות מאסר על שני קטינים שביצעו את פיגוע הדקירה בארמון הנציב בירושלים במאי 2016. הם הורשעו בניסיון רצח לאחר שדקרו שתי קשישות, בנות 83 ו-85, ופצעו אותן בינוני, ואף ניסו לפגוע בשלוש נשים נוספות שהצליחו להימלט. בנוסף לכך נקבע כי עליהם לפצות את חמש הקורבנות בסכום של 165 אלף שקלים.קטין נוסף שהיה מעורב בפיגוע אך לא דקר את הקשישות נידון ל-25 חודשי מאסר. שלושת התוקפים, משכונת ג'בל מוכבר ממזרח העיר, היו בני 16 בשעת המעשה. אחד המחבלים ניסה לדקור עם סכין והאחר עם גרזן.עורך הדין דניאל מור מפרקליטות מחוז ירושלים בירך על ההחלטה. "בית המשפט קיבל את עמדת הפרקליטות והטיל על הנאשמים, שני קטינים בני 16, עונש מאסר ממושך - 18 שנות מאסר - ופיצוי כספי בסך 165 אלף שקלים לכל אחד מהנאשמים בגין ניסיון רצח. נאשם שלישי הורשע בקשירת קשר לביצוע פשע ונגזרו עליו 25 חודשי מאסר. הנאשמים הודו כי התכוונו לבצע פיגוע לאומני רצחני בטיילת ארמון הנציב. לצורך הצטיידו שני הקטינים בסכין ובגרזן ומשהבחינו בקבוצת נשים מבוגרות צועדות בטיילת, הם שלפו את הסכין והגרזן ופגעו בהן. לאחר ביצוע המעשה תכננו השלושה לבצע פיגוע נוסף."גזר הדין מבטא את חומרת העבירות, שבוצעו לאחר תכנון מוקדם וגרמו לפגיעה קשה על רקע לאומני. הפרקליטות סבורה כי בשל גילם הצעיר של חלק גדול מהנאשמים בגל הטרור, הרי שאין מנוס מהטלת עונשי מאסר ממושכים נגד מי שנוטל חלק בפיגועים נגד חפים מפשע - גם כאשר הם קטינים".