שני בני אדם נהרגו הבוקר (שישי) ואחר נפצע באורח קל בפיגוע בכניסה להר הבית בירושלים. מפרטים ראשונים עולה כי שלושה מחבלים חמושים פתחו באש לעבר עוברים ושבים באזור שער האריות. כוח שהיה במקום ירה והרג אותם.בתחילה נפצעו השניים, צעירים כבני 25, באורח אנוש. אדם נוסף, שוטר בשנות ה-30 לחייו, נפצע באורח קל. הם פונו לשני בתי חולים בעיר. השר לביטחון הפנים גלעד ארדן קיים הערכת מצב ראשונית והגיע לזירה יחד עם המפכ"ל רוני אלשיך ומפקד מחוז ירושלים ניצב יורם הלוי. בתגובה לפיגוע הוחלט במחוז ירושלים לסגור את המקום לתפילה ולערוך חיפושים על ההר.זירת הירי, דקות לאחר הפיגועהפיגוע אירע בסביבות השעה 07:00. לפי המשטרה, שלושה מחבלים שהגיעו לאזור שער האריות הבחינו בשוטרים, ירו לעברם ונמלטו לכיוון המסגדים באזור. לאחר מרדף קצר הם נורו על ידי כוחות הביטחון ונהרגו. על גופותיהם נתפסו אקדח ושני רובים מאולתרים מדגם "קרלו". בהוראת מפקד מחוז ירושלים נסגרו שערי הר הבית והשטח פונה מיושביו. במקום לא התקיימה תפילה בזמן הפיגוע.כוחות משטרה בוחנים גופת מחבל בכניסה להר הבית (צילום: AFP)שני הפצועים באורח אנוש פונו לבית החולים הדסה הר הצופים. השוטר שנפצע באורח קל פונה לבית החולים שערי צדק עם רסיסים בכפות הידיים, באמה ובצוואר. הוא טופל בחדר המיון. בנוסף אליו פונה למוסד הרפואי אדם נוסף שנפגע הלם.פרמדיקים של מד"א ישראל ויינגרטן ואהרון אדלר, שאף נפצע בפיגוע, סיפרו על הטיפול בפצועים. "סמוך לשער האריות השוטרים הובילו אותנו לשלושה פצועים מירי. ראינו שלושה גברים כשהם מקבלים טיפול ראשוני מהשוטרים במקום, שניים מהם היו במצב קשה. הענקנו להם טיפול רפואי מציל חיים ולאחר דקות של טיפול בשטח העברנו אותם לניידות טיפול נמרץ שלנו שפינו אותם לבית החולים תוך המשך טיפול. הפצוע השלישי היה בהכרה מלאה והתהלך במקום, הוא סבל מפציעות נתזים בצוואר ובגפיים ולאחר טיפול רפואי ראשוני הוא פונה לבית החולים כשמצבו מוגדר קל עד בינוני ויציב". הנשקים שנתפסו על גופות המחבלים בהר הבית (צילום: דוברות המשטרה)השר ארדן אמר כי הפיגוע הוא חציית קו אדום. "הפיגוע נמצא עדיין בחקירה ויחייב אותנו לבחון את כל סידורי האבטחה בהר ובסביבתו. אני קורא לכל מנהיגי הציבור לפעול להרגעת המצב ולשמירה על השקט בירושלים".המפכ"ל אלשיך קיים הערכת מצב בזירת הפיגוע, במהלכו קיבל סקירה על האירוע ואופן הטיפול בו. "מדובר באירוע חריג וקיצוני. ירי על הר הבית הוא אירוע חמור, רגיש ובעל משמעיות ברמה המדינית והבינלאומית, ויטופל בהתאם", אמר. בתגובה לפיגוע קראו שרים וחברי כנסת מהימין להגיב ביד קשה. השר להגנת הסביבה, לירושלים ומורשת, זאב אלקין, אמר כי "השימוש הציני בהר הבית, כמעין שטח של חסינות להסתה וטרור, יצטרך להיפסק. אנחנו לא ששים לפעול בהר הבית, אבל כשצריך נפעל. עצם הרצון של המחבלים להשתמש בהר הבית מתחיל בהסתות, בעבר היו הרבה אירועים של הפרת סדר, שהפסיקה בעזרת מאמצי כוחות הביטחון והשר לביטחון הפנים".בחמאס בירכו על הפיגוע. דובר הארגון סאמי אבו זוהרי אמר כי הפיגוע הוא תגובה טבעית לטרור הישראלי ולטומאה שעושים למסגד אל-אקצה. "הפיגוע מדגיש את המשכיות האינתיפאדה ואת אחדות עמנו מאחורי ההתנגדות", אמר.צוותים רפואיים מעניקים טיפול לאחד הפצועים בזירהגם הג'יהאד האיסלאמי הוסיף דברים ברוח דומה. "אנו מברכים על 'פיגוע ההגנה ההירואי' ברחבת אל-אקצה, ומזהירים את הכיבוש מפני ההשלכות שיהיו לשימוש בפלישות לתוקפנות נגד מסגד אל-אקצה כדי לחלק אותו", נמסר. המופתי הראשי של הרשות הפלסטינית וירושלים שייח מוחמד חסין תקף את ההחלטה לסגור את המקום בעקבות הפיגוע. חסין, שאמר את הדברים בראיון משער האריות לטלוויזיה הפלסטינית, הדגיש כי הפלסטינים מתעקשים להתפלל היום את תפילת השישי במסגד אל-אקצה והמצור הישראלי על המסגד הוא תוקפנות נגד זכות הפולחן ומבוסס על תירוצים מופרכים ומכוונים. במערכת הביטחון נערכים לאפשרות כי קריאתו תיענה וערוכים לעימותים במקום.המפכ"ל אלשיך מגיע לזירת הפיגוע, הבוקר (צילום: הדס פרוש, פלאש 90)השתתפה בהכנת הידיעה: דנה בן שמעון