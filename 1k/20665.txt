מנכ"לית בזק סטלה הנדלר נפגשה עם מנכ"ל האוצר שי באב"ד לפני שבועיים, ימים ספורים לפני שנשלחה למעצר בית, כך נודע ל"כאן 11". הפגישה נערכה לאחר שהנדלר נחקרה במסגרת חקירת רשות ניירות ערך נגד בכירים בחברת בזק ומנכ"ל משרד התקשורת שלמה פילבר, עליה מוטל צו איסור פרסום, שהוארך היום עד להודעה חדשה.הנדלר נפגשה עם באב"ד במשרדו, וניסתה לקדם מולו את ענייני בזק, ובפרט את ביטול ההפרדה המבנית בחברה, שמנכ"ל משרד התקשורת פילבר הבטיח לקדם. באב"ד ביקש את אישור היועץ המשפטי של משרד האוצר לקיום הפגישה, והשיג זאת. במשרד האוצר מסרו כי מצאו לנכון לקיים את הפגישה לנוכח חשיבותה של בזק.