סוכני הבולשת הפדרלית (FBI) פשטו על ביתו של פול מנפורט,  מנהל הקמפיין של הנשיא דונלד טראמפ, כחלק מהחקירות בנוגע להתערבותה של רוסיה בבחירות בארצות הברית. הפשיטה בוצעה בחודש שעבר. על פי הדיווח בעיתון "וושינגטון פוסט", הפשיטה נערכה ב-26 ביולי, יום לאחר שמנפורט נפגש עם חברי ועדת המודיעין של הסנאט. הסוכנים החרימו מסמכים וחומרים שונים מביתו של מנהל הקמפיין לשעבר במדינת וירג'יניה. מנפורט אמר כי הוא משתף פעולה עם החקירה.פול מנפורט שימש מנהל קמפיין הבחירות של טראמפ במהלך המרוץ לנשיאות ארצות הברית. בקיץ 2016 הוא התפטר ובהמשך עלו חשדות, ולפיהם הוא עבד בעבר בחשאי עבור מיליארדר רוסי על מנת לקדם את האינטרסים של נשיא רוסיה ולדימיר פוטין - בין השאר דרך הטיית הסיקור התקשורתי בארצות הברית ובמדינות האיחוד האירופי.