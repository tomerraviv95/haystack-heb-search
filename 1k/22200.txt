בני זוג קשישים בשנות ה-80 לחייהם נמצאו הבוקר (חמישי) ללא רוח חיים. מטפלת של בני הזוג שהגיעה לדירתם הבחינה בשניים כשהם מוטלים מתים כשהם ירויים בראשיהם, והתקשרה למוקד 100 של המשטרה. כוחות משטרה וזיהוי פלילי הוקפצו למקום ופתחו בחקירה. מהערכה ראשונית עולה חשד לרצח והתאבדות. בזירה נמצא מכתב פרידה.השניים, בני 84 ו-81, נמצאו במרפסת גינתם. השוטרים שהוזעקו למקום הבחינו בסימני ירי על גופותיהם, שבוצע מאקדח שהחזיק הגבר ברישיון ונמצא בידו. במכתב שנמצא בזירה נכתב כי מצבם הרפואי הוביל אותם ליטול את חייהם. בין היתר כתבו השניים כי הם מבוגרים וחולים, וכי זו הסיבה שהחליטו לבצע את המעשה. 