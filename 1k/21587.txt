18 בני אדם נהרגו ושמונה נפצעו בפיגוע ירי שהתרחש הלילה (שני) במסעדה בעיר וואגאדוגו, בירת בורקינה פאסו.עד ראייה טען כי אנשים ברחו מתוך מסעדה טורקית בזמן שכוחות הביטחון הקיפו אותה וירו. "זו מתקפת טרור", אמר שר התקשורת של המדינה האפריקנית, רמי דנז'ינו. אישה שהיתה במסעדה וחגגה יום הולדת לאחיה תיארה את רגעי הפחד: "רצתי החוצה אבל אחי נשאר בפנים".בורקינה פאסו, כמו מדינות אחרות במערב אפריקה, היא יעד לפעילויות טרור של קבוצות ג'יהאדיסטיות שפועלות באזור. בינואר 2016 נרצחו 30 בני אדם כשאנשי אל-קאעידה פתחו בירי במסעדה בבירה. מדינות אפריקה הקימו לאחרונה כוח צבאי רב לאומי במטרה להילחם בקבוצות איסלאמיסטיות קיצוניות, אך בשל חוסר בתקציב הוא עדיין לא פעיל.