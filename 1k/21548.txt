ראש הממשלה בנימין נתניהו אמר היום (ראשון) בפתח ישיבת הממשלה השבועית כי הוא מברך על הגעתה לאזור של המשלחת האמריקנית להנעת המשא ומתן עם הפלסטינים. "הנשיא טראמפ ישלח בקרוב את נציגיו ג'ארד קושנר וג'ייסון גרינבלט לשיחות באזור, אנחנו כמובן נקבל אותם בברכה כתמיד", אמר.שלשום הודיע הבית הלבן כי השניים יגיעו למזרח התיכון בקרוב. קושנר היה זה שהוביל את המאמץ האמריקני לסיים את המשבר בהר הבית וניהל שיחות עם נתניהו, עם אבו מאזן ועם עבדאללה מלך ירדן.בסוף החודש שעבר דווח כי אבו מאזן סירב להיפגש עם גרינבלט, לאחר שנודע לראש הרשות הפלסטינית כי הקונגרס אמור לדון בהחלטות שקשורות לפלסטינים. לא נמסר המועד המדויק לבואם.