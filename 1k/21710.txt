כוחות צה"ל, בשיתוף לוחמי משמר הגבול והמנהל האזרחי, הרסו הלילה (חמישי) את ביתו של המחבל עאדל ענכוש, בכפר בדיר אבו משעל, פעיל בחוליית הטרור אשר ביצעה את הפיגוע המשולב בירושלים ב- 16 ביוני 2017, שבו נהרגה לוחמת משמר הגבול, הדס מלכא. הריסת הבית בוצעה לאחר אטימתו בשבוע שעבר.לפני כשבוע הרס צה"ל את ביתם של שני המחבלים הנוספים שביצעו את הפיגוע בירושלים, אסאמה עטא ובראא צאל, גם כן בכפר דיר אבו משעל.ב-3 באוגוסט דחה חלקית בג"ץ את עתירת משפחות 3 המחבלים, שביקשו לא להרוס את בתיהם. עם זאת, נקבע כי לא תיהרס הקומה התחתונה בכל אחד מהמבנים בגלל חוסר זיקה של המחבלים אליהם.אתמול הרסו כוחות הביטחון גם את ביתו של המחבל שביצע את הפיגוע בהתנחלות חלמיש בחודש שעבר. 