מוחמד א-זאיט, תושב ג'סר א זרקא בן 30, נורה למוות הערב (שבת) על ידי אלמוני שנמלט מהמקום. המשטרה פתחה בחקירה לנסיבות המקרה. לפי המשטרה, מחקירה ראשונית עולה כי א-זאיט נורה בפלג גופו העליון מנסיבות שאינן ברורות, ומת בדרכו לבית חולים. חקירת הרצח הוטלה על היחידה המרכזית במחוז חוף של המשטרה. מוחמד א-זאיטבשבוע שעבר נמצאה גופת גבר בן 58 בלוד, כשעליה סימני אלימות קשים. למקום הוזעק כוח משטרה, שם נפתחה חקירה בחשד לרצח. במשטרה דיווחו כי על הגבר, שהיה מוכר לשוטרים, נמצאו סימני אלימות רבים. כשעתיים לאחר הרצח הוצא צו איסור פרסום על כל פרטי חקירת המקרה.יום לפני כן נורתה למוות במג'ד אל כרום היבא מנעא, בת 35. לדברי המשטרה, מנעא נורתה על ידי אלמוני בזמן שיצאה מגן ילדים שבו עבדה. היורה נמלט לאחר המקרה. 