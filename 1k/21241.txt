גבר בן 43 נפצע היום (רביעי) באורח קשה בפיגוע דקירה בסניף של רשת שופרסל ביבנה. צוות מגן דוד אדום שהוזעק אל המקום העניק לו טיפול ראשוני במקום ופינה אותו לבית החולים קפלן שברחובות. החשוד בדקירה, תושב השטחים בן 19, נעצר במקום על ידי אזרחים שהשתלטו עליו והכו אותו, ובהמשך הוא הועבר לחקירה במשטרה.הפיגוע התרחש מעט לפני השעה 12:00 בסניף של "שופרסל דיל" ברחוב הסנהדרין בעיר. עדי ראייה שהיו במקום דיווחו כי שמעו צעקות, ואז הבחינו בצעיר דוקר את הגבר, סגן מנהל הסניף, בחזהו ובראשו. הוא נעצר על ידי אזרחים ביחד עם כוח משטרה שהגיע בינתיים למקום. בתחילה הודיעה המשטרה נבדקת האפשרות שהרקע לאומני, ובהמשך נקבע כי זה פיגוע.זירת האירוע ביבנה, היום (צילום: דוברות מד"א)