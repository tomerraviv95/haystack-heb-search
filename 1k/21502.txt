עורך הדין דוד שמרון נחקר אתמול (רביעי) במשרדי יחידת להב 433, לראשונה מאז חתימת הסכם עד המדינה עם מיכאל גנור ומאז ששמרון עצמו שב מחו"ל. שמרון זומן הפעם לחקירה קצרה שעסקה בפרטים טכניים בלבד על חומרי חקירה שכבר הוצגו לו בעבר. בתום החקירה שוחרר שמרון  ללא תנאים מגבילים אולם הוא צפוי להגיע בעוד כמה שבועות לחקירה נוספת.עו"ד שמרון לא עומת כלל עם העדויות של גנור לפיהן הוא היה אמור לקבל עמלות של עשרות מיליוני שקלים על עסקת הצוללות והוא לא נשאל שאלות שקשורות לעדויות חדשות של גנור. שמרון הכחיש בתוקף כי הוא קיבל עמלות וטען שעבד עבור שכר טרחה בלבד וכי הגרסה של גנור לא מציאותית.בחקירותו הצפויה בעוד כמה שבועות יעומת שמרון עם חומרים נוספים, כמו גם חשודים נוספים שאת זהותם אנו לא יודעים, אנו כן יודעים שגנור מוסר עליהם מידע והם יעוכבו לחקירה במקביל. לאור המידע שגנור מוסר החקירה מסתעפת וצפויה להימשך עוד חושדים ארוכים.בתוך כך, השבוע הוחלט לשחרר ממעצר את אבריאל בר יוסף, בנימוק שבשלב הזה החקירה בעניינו הסתיימה בשלב הראשון ואין כרגע חשש לשיבוש החקירה. אין עליו הגבלות מלבד איסור יציאה מן הארץ לחצי שנה.הפיכתו של גנור לעד מדינה עשויה לשפוך אור על הסיבות להעסקתו של חשוד נוסף בפרשה, אלוף במילואים אליעזר (צ'ייני) מרום. לטענת המשטרה, נגד מרום יש ראיות חד-משמעיות על כך שקיבל כסף מגנור. עם זאת, קיימת מחלוקת על חוקיות המשכורת שהתקבלה בחשבונו.