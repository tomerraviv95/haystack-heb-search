כיממה לאחר שובו ארצה של צוות השגרירות הישראלית בעמאן, ולאחר שירדן הכחישה בתוקף את קיומה של עסקה שאפשרה את שחרורו של המאבטח, הערב (שלישי) נודע כי ישראל תשלם פיצוי למשפחתו של אחד ההרוגים בתקרית.בתום תקופת האבל, ישראל תעביר סכום כסף למשפחת בעל הדירה, שנורה בשוגג על ידי המאבטח, לאחר שנדקר על ידי פועל שהיה במקום. מוקדם יותר משרד החוץ פירסם הודעה שבה ישראל הביעה צער על מותו של האזרח הירדני.הבוקר כינס שר החוץ הירדני כינס מסיבת עיתונאים, בה הבהיר כי לא התקיימה עסקה עם ישראל. זאת בעקבות זעמו של הציבור בירדן על החזרת המאבטח לישראל, ולאחר סערת רוחות בפרלמנט הירדני הבוקר. במהלך הדיון נטשו בזעם חלק מחברי הפרלמנט את האולם במחאה על החזרת המאבטח.ביום ראשון אירע פיגוע דקירה במתחם שגרירות ישראל בירדן, כאשר איש ביטחון בשגרירות נפצע קל מדקירות במבנה השייך לשגרירות. התוקף נורה על ידי המאבטח ונהרג, ויחד איתו נהרג בעל הדירה שהיה במקום ונפגע מן הירי.