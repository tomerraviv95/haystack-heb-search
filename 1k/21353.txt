אלאור אזריה הגיש היום (ראשון) לבית הדין הצבאי לערעורים בקשה לדחות את מועד כניסתו לכלא. אזריה, שהורשע בהריגת מחבל מנוטרל בחברון ונידון לשנה וחצי מאסר, אמור להתחיל לשאת בעונשו ביום רביעי הקרוב.ביום חמישי הגיש אזריה את הבקשה לרמטכ"ל, גדי איזנקוט, להמתיק את עונשו. בכך, הוא ויתר למעשה על האפשרות לבקש לערער פעם נוספת על הרשעתו לבית המשפט העליון. בסמכות הרמטכ"ל לקבל את בקשתו של אזריה החל מ-7 בספטמבר.במכתב ששיגר לרמטכ"ל איזנקוט, ביקש אזריה כי העונש שהוטל עליו - מאסר של שנה וחצי - יומר בעבודות שירות. "אני רוצה לחזור לחיים רגילים, לשקם את חיי ואת חיי משפחתי", כתב אזריה. על הירי במחבל כתב כי "לו ידעתי מראש את שהתברר בדיעבד, שעל גוף המחבל לא היה מטען חבלה – לא הייתי יורה בו".ביום חמישי שודרה בדף הפייסבוק של שרון גל התבטאות ראשונה של אזריה עצמו מאז החלה הפרשה סביב הירי שביצע במחבל.  "אני נכנס לכלא בראש מורם, אני אוהב את הארץ הזו בכל לבי", אמר אזריה, "אסור שהמקרה שלי יפגע במוטיבציה להתגייס"."אני מאמין שיכולתי לצאת זכאי, אבל המשפחה שלי ואני עברנו מסכת ייסורים במשך כמעט שנה וחצי, שעלתה להוריי בבריאותם", הוסיף אזריה. "אני רוצה לחזור לחיי שגרה כמה שיותר מהר. לכן, אכנס לכלא לרצות את העונש שנגזר עליי ולא אפנה לבית המשפט העליון".