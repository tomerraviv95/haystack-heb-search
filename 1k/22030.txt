גופת אישה ועליה סימני כוויות נמצאה הבוקר (ראשון) בחורשה בסמוך לתל עדשים, מרחק כמה קילומטרים מעפולה. הגופה נמצאה ליד כלי רכבה של האישה, תושבת האזור. הרקע לאירוע פלילי.חוקרי משטרה ואנשי הזיהוי הפלילי הגיעו הבוקר לזירה והחלו באיסוף ראיות. נבדקת האפשרות כי מדובר באירוע על רקע סכסוך בתוך המשפחה.אחר הצהריים הוציא בית משפט השלום בנצרת צו איסור פרסום על כל פרטי חקירת הרצח. השופט, יריב נבון, קבע כי הצו ייוותר בתוקף במשך שמונה ימים. אתמול נורה למוות ביפו גבר כבן 30 בעל עבר פלילי. החשוד בירי נמלט מהזירה בשכונת עג'מי וטרם נעצר. 