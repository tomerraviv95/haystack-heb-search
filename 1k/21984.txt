יפן הודיעה הלילה (שישי) כי בכוונתה להטיל חבילת סנקציות חדשות נגד קוריאה הצפונית. בהודעה הממשלה בטוקיו נאמר כי הסיבה מאחורי הסנקציות היא ניסויי הטילים האחרונים שביצעה פיונגיאנג, כמו גם חטיפה של אזרחים יפנים על ידי קוריאה הצפונית בשנות ה-70.מזכיר הקבינט של ממשלת יפן, יושידיה שוגה, עדכן כי מדינתו תקפיא את נכסיהם של שישה ארגונים נוספים השייכים למשטרו של קים ג'ונג און. כמו כן, יוקפאו גם נכסיהם של שני בני אדם "הקשורים לקוריאה הצפונית", לדבריו. שוגה לא נקב בזהותם של השניים.הסנקציות מיפן מגיעות בסיומו של שבוע מתוח נוסף בחצי האי הקוריאני. ביום רביעי איימה קוריאה הצפונית ב"תגובה חסרת רחמים" לתרגיל הצבאי המשותף שאותו מקיימות קוריאה הדרומית וארצות הברית. "שתיהן תישאנה בהשכלות של משחק המלחמה שהן משחקות", נאמר בהודעת הצבא הצפון-קוריאני. "ההרפתקה הצבאית המתמשכת של ארצות הברית וקוריאה הדרומית בהחלט תוסיף שמן למדורה", נכתב עוד בהודעה מפיונגיאנג. "התרגיל הזה רק מגביר את המתיחות עוד יותר".מלבד הודעת הצבא, פרסמה היום סוכנות הידיעות במדינה המסוגרת הודעה נפרדת הנוגעת לנשיא ארצות הברית, דונלד טראמפ. טראמפ תואר בהודעה כ"מנהיג שמצייץ כתבות מתוך מוחו המונחה משיקולי אגו", ו"פולט שטויות".