חבלני משטרה בדקו היום (שישי) חפץ חשוד שהונח על שער ביתו של בעלי קבוצת בית"ר ירושלים, איש העסקים אלי טביב, בחשש שמדובר במטען חבלה, אך מצאו כי לא מדובר במטען. איש לא נפגע ולא נגרם נזק במקום. הרחובות הסמוכים לבית בכפר שמריהו נסגרו לתנועה.מבדיקה ראשונית עולה כי החפץ נמצא היום בשעות הצהריים. משפחתו של טביב דיווחה על כך למשטרה, וכאמור הוזעקו חבלנים למקום.טביב כבר אוים בעבר: ב-2012 נזרקו רימוני עשן בשני מקרים שונים לעבר ביתו בעת שהיה בעלי קבוצת הפועל תל אביב. במרץ 2015 בוצע ניסיון התנקשות בטביב שבו נפצע קל. מנגד, ב-2014 הוא הורשע בתקיפת אוהד הפועל תל אביב לאחר שקבוצת אוהדים הפגינה מול ביתו. החודש קבע בית הדין העליון שלא יוכל לשמש בעליה של קבוצת כדורגל למשך שלוש שנים בגלל הרשעתו בפלילים, והעביר את סמכויות הניהול על בית"ר ירושלים לשחקן העבר אלי אוחנה.