שרת המשפטים, איילת שקד, התייחסה היום (רביעי) לחקירות המתנהלות סביב ראש הממשלה ואמרה כי "בכל דמוקרטיה מתוקנת וחזקה, ממשלות נבחרות ונופלות בקלפי ובפרלמנט, לא בחדרי החקירות". שקד אמרה את הדברים בטקס הענקת תעודות הוקרה לחופשי שחיתויות, שנערך בבית הנשיא.על החשדות נגד נתניהו בתיקים 1000 ו-2000 אמרה שרת המפטים: "לכל אדם, גם אם זה נבחר ציבור וגם אם הבכיר ביותר – יש חזקת חפות עד שיוכח אחרת". למרות זאת, שקד דחתה את הביקורת נגד תפקוד הפרקליטות והבהירה: "ראשי אכיפת החוק במשרד המשפטים הם ישרים כסרגל. רק האמת והראיות הם נר לרגליהם".יו"ר מפלגתה של שקד, שר החינוך נפתלי בנט, הביע השבוע תמיכה בנתניהו על רקע ההליך הפלילי בעניינו. בהודעה שפרסם, הבהיר בנט כי לנתניהו עומדת זכות החפות, והביע תקווה כי חקירתו תסתיים ללא הגשת כתב אישום. "מדינת ישראל זקוקה ליציבות, ואנו מעניקים תמיכה לממשלה לאומית זו ומחויבים להמשך פעולתה", אמר בנט.אתמול הוקלטו חברי הכנסת אורן חזן ומיקי זוהר מהליכוד משתלחים באופן בוטה בפרלקיטות המדינה על רקע חקירות נתניהו. במהלך חוג בית של פעילי המפלגה, אמר חזן למשתתפים כי "אם יש אורווה שצריך לנקות כי היא מלאה, סליחה על הביטוי, בחרא – זו פרקליטות המדינה". זוהר הוסיף: "המשטרה והיועץ המשפטי לממשלה יהיו אנוסים להגיש כתב אישום נגד ראש הממשלה".