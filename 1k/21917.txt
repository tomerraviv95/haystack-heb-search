חיל האוויר הודיע היום (רביעי) על השלמת תהליך הקליטה המבצעי של כלי הטיס המאויש מרחוק, "הכוכב". מדובר בכלי טיס שנקלט בחיל מאז יולי 2014, לקראת סיומו של מבצע "צוק איתן", ועבר מאז סדרה של הכשרות וטיסות ניסוי."הכוכב", שעל ייצורו חתומה חברת "חץ כסף" של אלביט, אמור להוות גרסה משופרת של כלי טיס אחר המאויש מרחוק, ה"הרמס 450". בחיל האוויר אומרים כי כוחו כפול מזה של ה"הרמס" בהיבטים של גודל, יכולת נשיאה, זמן השהייה באוויר וטווח הטיסה.כבר ב-15 ביולי 2014, במהלך מבצע "צוק איתן", ביצע כלי טיס אחד מדגם "הכוכב" את משימתו הראשונה. עם סיום המבצע בעזה, הוחזרו כל כלי הטיס מדגם זה לקליטה בטייסת הזיק.אורכו של "הכוכב" 9 מטרים, ואורך מוטת הכנפיים שלו 16 מטרים. הוא מסוגל להגיע למהירות מרבית של 220 קמ"ש, ולשהות באוויר עד כ-30 שעות."הכוכב" בפעולה. צילום: דובר צה"ל