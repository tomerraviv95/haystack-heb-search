טלי מזרחי, מורה מהיישוב מיתר שבדרום הארץ, התפטרה השבוע מתפקידה כמורה בבית הספר בו לימדה במשך 26 שנים, בעקבות מחאת הורים שהתנגדו לעמדותיה הפוליטיות וכינו אותה "שמאלנית מדי". לדבריה של מזרחי, היא קיבלה עשרות שיחות ואיומים, ולכן החליטה לעזוב.היום (רביעי) מזרחי מדברת לראשונה על תחושותיה בעקבות הסערה: "הרגשות היו קשים. הם אמרו – 'אנחנו לא שולחים את הילדים לכיתה הזו כי המורה שמאלנית, נקודה'. מעבר לזה, לא שמעתי עדיין את הקולות התומכים. הרגשתי שכל מה שנלחמתי ונאבקתי כל החיים שלי למענו, מתנפץ לי בפנים".